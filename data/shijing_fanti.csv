,title,chapter,section,content
0,關雎,國風,周南,"關關雎鳩。在河之洲。窈窕淑女。君子好逑。參差荇菜。左右流之。窈窕淑女。寤寐求之。求之不得。寤寐思服。悠哉悠哉。輾轉反側。參差荇菜。左右采之。窈窕淑女。琴瑟友之。參差荇菜。左右芼之。窈窕淑女。鐘鼓樂之。"
1,葛覃,國風,周南,"葛之覃兮。施于中穀。維葉萋萋。黃鳥於飛。集於灌木。其鳴喈喈。葛之覃兮。施于中穀。維葉莫莫。是刈是濩。為絺為綌。服之無斁。言告師氏。言告言歸。薄汙我私。薄浣我衣。害浣害否。歸甯父母。"
2,卷耳,國風,周南,"采采卷耳。不盈頃筐。嗟我懷人。置彼周行。陟彼崔嵬。我馬虺隤。我姑酌彼金罍。維以不永懷。陟彼高岡。我馬玄黃。我姑酌彼兕觥。維以不永傷。陟彼砠矣。我馬瘏矣。我僕痡矣。雲何籲矣。"
3,樛木,國風,周南,"南有樛木。葛藟累之。樂只君子。福履綏之。南有樛木。葛藟荒之。樂只君子。福履將之。南有樛木。葛藟縈之。樂只君子。福履成之。"
4,螽斯,國風,周南,"螽斯羽。詵詵兮。宜爾子孫。振振兮。螽斯羽。薨薨兮。宜爾子孫。繩繩兮。螽斯羽。揖揖兮。宜爾子孫。蟄蟄兮。"
5,桃夭,國風,周南,"桃之夭夭。灼灼其華。之子於歸。宜其室家。桃之夭夭。有蕡其實。之子於歸。宜其家室。桃之夭夭。其葉蓁蓁。之子於歸。宜其家人。"
6,兔罝,國風,周南,"肅肅兔罝。椓之丁丁。赳赳武夫。公侯干城。肅肅兔罝。施於中逵。赳赳武夫。公侯好仇。肅肅免罝。施于中林。赳赳武夫。公侯腹心。"
7,芣苡,國風,周南,"采采芣苡。薄言采之。采采芣苡。薄言有之。采采芣苡。薄言掇之。采采芣苡。薄言捋之。采采芣苡。薄言袺之。采采芣苡。薄言襭之。"
8,漢廣,國風,周南,"南有喬木。不可休息。漢有遊女。不可求思。漢之廣矣。不可泳思。江之永矣。不可方思。翹翹錯薪。言刈其楚。之子於歸。言秣其馬。漢之廣矣。不可泳思。江之永矣。不可方思。翹翹錯薪。言刈其蔞。之子於歸。言秣其駒。漢之廣矣。不可泳思。江之永矣。不可方思。"
9,汝墳,國風,周南,"遵彼汝墳。伐其條枚。未見君子。惄如調饑。遵彼汝墳。伐其條肄。既見君子。不我遐棄。魴魚赬尾。王室如毀。雖則如毀。父母孔邇。"
10,麟之趾,國風,周南,"麟之趾。振振公子。於嗟麟兮。麟之定。振振公姓。於嗟麟兮。麟之角。振振公族。於嗟麟兮。"
11,鵲巢,國風,召南,"維鵲有巢。維鳩居之。之子於歸。百兩禦之。維鵲有巢。維鳩方之。之子於歸。百兩將之。維鵲有巢。維鳩盈之。之子於歸。百兩成之。"
12,采蘩,國風,召南,"於以采蘩。于沼於沚。於以用之。公侯之事。於以采蘩。於澗之中。於以用之。公侯之宮。被之僮僮。夙夜在公。被之祁祁。薄言還歸。"
13,草蟲,國風,召南,"喓喓草蟲。趯趯阜螽。未見君子。憂心忡忡。亦既見止。亦既覯止。我心則降。陟彼南山。言采其蕨。未見君子。憂心惙惙。亦既見止。亦既覯止。我心則說。陟彼南山。言采其薇。未見君子。我心傷悲。亦既見止。亦既覯止。我心則夷。"
14,采蘋,國風,召南,"於以采蘋。南澗之濱。於以采藻。於彼行潦。于以盛之。維筐及筥。於以湘之。維錡及釜。於以奠之。宗室牖下。誰其屍之。有齊季女。"
15,甘棠,國風,召南,"蔽芾甘棠。勿剪勿伐。召伯所蘢。蔽芾甘棠。勿剪勿敗。召伯所憩。蔽芾甘棠。勿剪勿拜。召伯所說。"
16,行露,國風,召南,"厭浥行露。豈不夙夜。謂行多露。誰謂雀無角。何以穿我屋。誰謂女無家。何以速我獄。雖速我獄。室家不足。誰謂鼠無牙。何以穿我墉。誰謂女無家。何以速我訟。雖速我訟。亦不女從。"
17,羔羊,國風,召南,"羔羊之皮。素絲五紽。退食自公。委蛇委蛇。羔羊之革。素絲五緎。委蛇委蛇。自公退食。羔羊之縫。素絲五總。委蛇委蛇。退食自公。"
18,殷其雷,國風,召南,"殷其雷。在南山之陽。何斯違斯。莫敢或遑。振振君子。歸哉歸哉。殷其雷。在南山之側。何斯違斯。莫敢遑息。振振君子。歸哉歸哉。殷其雷。在南山之下。何斯違斯。莫或遑處。振振君子。歸哉歸哉。"
19,摽有梅,國風,召南,"摽有梅。其實七兮。求我庶士。迨其吉兮。摽有梅。其實三兮。求我庶士。迨其今兮。摽有梅。頃筐塈之。求我庶士。迨其謂之。"
20,小星,國風,召南,"嘒彼小星。三五在東。肅肅宵征。夙夜在公。實命不同。嘒彼小星。維參與昴。肅肅宵征。抱衾與裯。實命不猶。"
21,江有汜,國風,召南,"江有汜。之子歸。不我以。不我以。其後也悔。江有渚。之子歸。不我與。不我與。其後也處。江有沱。之子歸。不我過。不我過。其嘯也歌。"
22,野有死麕,國風,召南,"野有死麕。白茅包之。有女懷春。起士誘之。林有樸樕。野有死鹿。白茅純束。有女如玉。舒而脫脫兮。無感我帨兮。無使尨也吠。"
23,何彼襛矣,國風,召南,"何彼襛矣。唐棣之華。曷不肅雍。王姬之車。何彼襛矣。華如桃李。平王之孫。齊侯之子。其釣維何。維絲伊緡。齊侯之子。平王之孫。"
24,騶虞,國風,召南,"彼茁者葭。一發五豝。于嗟乎騶虞。彼茁者蓬。一發五豵。于嗟乎騶虞。"
25,柏舟,國風,邶風,"泛彼柏舟。亦泛其流。耿耿不寐。如有隱憂。微我無酒。以敖以遊。我心匪鑒。不可以茹。亦有兄弟。不可以據。薄言往訴。逢彼之怒。我心匪石。不可轉也。我心匪席。不可卷也。威儀棣棣。不可選也。憂心悄悄。慍於群小。覯閔既多。受侮不少。靜言思之。寤辟有摽。日居月諸。胡迭而微。心之憂矣。如匪浣衣。靜言思之。不能奮飛。"
26,綠衣,國風,邶風,"綠兮衣兮。綠衣黃裹。心之憂矣。曷維其已。綠兮衣兮。綠衣黃裳。心之憂矣。曷維其亡。綠兮絲兮。女所治兮。我思古人。俾無訧兮。絺兮綌兮。淒其以風。我思古人。實獲我心。"
27,燕燕,國風,邶風,"燕燕於飛。差池其羽。之子於歸。遠送於野。瞻望弗及。泣涕如雨。燕燕於飛。頡之頏之。之子於歸。遠於將之。瞻望弗及。佇立以泣。燕燕於飛。下上其音。之子於歸。遠送于南。瞻望弗及。實勞我心。仲氏任只。其心塞淵。終溫且惠。淑慎其身。先君之思。以勖寡人。"
28,日月,國風,邶風,"日居月諸。照臨下土。乃如之人兮。逝不古處。胡能有定。甯不我顧。日居月諸。下土是冒。乃如之人兮。逝不相好。胡能有定。寧不我報。日居月諸。出自東方。乃如之人兮。德音無良。胡能有定。俾也可忘。日居月諸。東方自出。父兮母兮。畜我不卒。胡能有定。報我不述。"
29,終風,國風,邶風,"終風且暴。顧我則笑。謔浪笑敖。中心是悼。終風且霾。惠然肯來。莫往莫來。悠悠我思。終風且曀。不日有曀。寤言不寐。願言則嚏。曀曀其陰。虺虺其雷。寤言不寐。願言則懷。"
30,擊鼓,國風,邶風,"擊鼓其鏜。踴躍用兵。土國城漕。我獨南行。從孫子仲。平陳與宋。不我以歸。憂心有忡。爰居爰處。爰喪其馬。於以求之。于林之下。死生契闊。與子成說。執子之手。與子偕老。於嗟闊兮。不我活兮。於嗟洵兮。不我信兮。"
31,凱風,國風,邶風,"凱風自南。吹彼棘心。棘心夭夭。母氏劬勞。凱風自南。吹彼棘薪。母氏聖善。我無令人。爰有寒痊在浚之下。有子七人。母氏勞苦。睍睆黃鳥。載好其音。有子七人。莫慰母心。"
32,雄雉,國風,邶風,"雄雉於飛。泄泄其羽。我之懷矣。自詒伊阻。雄雉於飛。下上其音。展矣君子。實勞我心。瞻彼日月。悠悠我思。道之雲遠。曷雲能來。百爾君子。不知德行。不忮不求。何用不臧。"
33,匏有苦葉,國風,邶風,"匏有苦葉。濟有深涉。深則厲。淺則揭。有瀰濟盈。有鷕雉鳴。濟盈不濡軌。雉鳴求其牡。雍雍鳴雁。旭日始旦。士如歸妻。迨冰未泮。招招舟子。人涉卬否。不涉卬否。卬須我友。"
34,穀風,國風,邶風,"習習穀風。以陰以雨。黽勉同心。不宜有怒。采葑采菲。無以下體。德音莫違。及爾同死。行道遲遲。中心有違。不遠伊邇。薄送我畿。誰謂荼苦。其甘如薺。宴爾新婚。如兄如弟。涇以渭濁。湜湜其沚。宴爾新婚。不我屑以。毋逝我梁。毋發我笱。我躬不閱。遑恤我後。就其深矣。方之舟之。就其淺矣。泳之遊之。何有何亡。黽勉求之。凡民有喪。匍匐救之。不我能畜。反以我為仇。既阻我德。賈用不售。昔育恐育鞫。及爾顛覆。既生既育。比予於毒。我有旨蓄。亦以禦冬。宴爾新婚。以我禦窮。有洸有潰。既詒我肄。不念昔者。伊餘來塈。"
35,式微,國風,邶風,"式微。式微。胡不歸。微君之故。胡為乎中露。式微。式微。胡不歸。微君之躬。胡為乎泥中。"
36,旄丘,國風,邶風,"旄丘之葛兮。何誕之節兮。叔兮伯兮。何多日也。何其處也。必有與也。何其久也。必有以也。狐裘蒙戎。匪車不東。叔兮伯兮。靡所與同。瑣兮尾兮。流離之子。叔兮伯兮。褎如充耳。"
37,簡兮,國風,邶風,"簡兮簡兮。方將萬舞。日之方中。在前上處。碩人俁俁。公庭萬舞。有力如虎。執轡如組。左手執龠。右手秉翟。赫如渥赭。公言錫爵。山有榛。隰有苓。雲誰之思。西方美人。彼美人兮。西方之人兮。"
38,泉水,國風,邶風,"毖彼泉水。亦流於淇。有懷于衛。靡日不思。孌彼諸姬。聊與之謀。出宿於泲。飲餞於禰。女子有行。遠父母兄弟。問我諸姑。遂及伯姊。出宿於幹。飲餞於言。載脂載轄。還車言邁。遄臻于衛。不瑕有害。我思肥泉。茲之永歎。思須與漕。我心悠悠。駕言出遊。以寫我憂。"
39,北門,國風,邶風,"出自北門。憂心殷殷。終窶且貧。莫知我艱。已焉哉。天實為之。謂之何哉。王事適我。政事一埤益我。我入自外。室人交遍謫我。已焉哉。天實為之。謂之何哉。王事敦我。政事一埤遺我。我入自外。室人交遍摧我。已焉哉。天實為之。謂之何哉。"
40,北風,國風,邶風,"北風其涼。雨雪其雱。惠而好我。攜手同行。其虛其邪。既亟只且。北風其喈。雨雪其霏。惠而好我。攜手同歸。其虛其邪。既亟只且。莫赤匪狐。莫黑匪烏。惠而好我。攜手同車。其虛其邪。既亟只且。"
41,靜女,國風,邶風,"靜女其姝。俟我於城隅。愛而不見。搔首踟躕。靜女其孌。貽我彤管。彤管有煒。說懌女美。自牧歸荑。洵美且異。匪女之為美。美人之貽。"
42,新台,國風,邶風,"新台有泚。河水瀰瀰。燕婉之求。蘧篨不鮮。新台有灑。河水浼浼。燕婉之求。蘧篨不殄。魚網之設。鴻則離之。燕婉之求。得此戚施。"
43,二子乘舟,國風,邶風,"二子乘舟。泛泛其景。願言思子。中心養養。二子乘舟。泛泛其逝。願言思子。不瑕有害。"
44,柏舟,國風,鄘風,"泛彼柏舟。在彼中河。髧彼兩髦。實維我儀。之死矢靡它。母也天只。不諒人只。泛彼柏舟。在彼河側。髧彼兩髦。實維我特。之死矢靡慝。母也天只。不諒人只。"
45,牆有茨,國風,鄘風,"牆有茨。不可掃也。中冓之言。不可道也。所可道也。言之醜也。牆有茨。不可襄也。中冓之言。不可詳也。所可詳也。言之長也。牆有茨。不可束也。中冓之言。不可讀也。所可讀也。言之辱也。"
46,君子偕老,國風,鄘風,"君子偕老。副笄六珈。委委佗佗。如山如河。象服是宜。子之不淑。雲如之何。玼兮玼兮。其之翟也。鬒發如雲。不屑髢也。玉之瑱也。象之揥也。揚且之晳也。胡然而天也。胡然而帝也。瑳兮瑳兮。其之展也。蒙彼縐絺。是絏袢也。子之清揚。揚且之顏也。展如之人兮。邦之媛也。"
47,桑中,國風,鄘風,"爰采唐矣。沬之鄉矣。雲誰之思。美孟薑矣。期我乎桑中。要我乎上宮。送我乎淇之上矣。爰采麥矣。沬之北矣。雲誰之思。美孟弋矣。期我乎桑中。要我乎上宮。送我乎淇之上矣。爰采葑矣。沬之東矣。雲誰之思。美孟庸矣。期我乎桑中。要我乎上宮。送我乎淇之上矣。"
48,鶉之奔奔,國風,鄘風,"鶉之奔奔。鵲之彊彊。人之無良。我以為兄。鵲之彊彊。鶉之奔奔。人之無良。我以為君。"
49,定之方中,國風,鄘風,"定之方中。作于楚宮。揆之以日。作于楚室。樹之榛栗。椅桐梓漆。爰伐琴桑。升彼虛矣。以望楚矣。望楚與堂。景山與京。降觀于桑。卜雲其吉。終然允臧。靈雨既零。命彼倌人。星言夙駕。說于桑田。匪直也人。秉心塞淵。騋牝三千。"
50,蝃蝀,國風,鄘風,"蝃蝀在東。莫之敢指。女子有行。遠父母兄弟。朝隮於西。崇朝其雨。女子有行。遠兄弟父母。乃如之人也。懷婚姻也。大無信也。不知命也。"
51,相鼠,國風,鄘風,"相鼠有皮。人而無儀。人而無儀。不死何為。相鼠有齒。人而無止。人而無止。不死何俟。相鼠有體。人而無禮。人而無禮。胡不遄死。"
52,幹旄,國風,鄘風,"孑孑幹旄。在浚之郊。素絲紕之。良馬四之。彼姝者子。何以畀之。孑孑幹旟。在浚之都。素絲組之。良馬五之。彼姝者子。何以予之。孑孑幹旌。在浚之城。素絲祝之。良馬六之。彼姝者子。何以告之。"
53,載馳,國風,鄘風,"載馳載驅。歸唁衛侯。驅馬悠悠。言至於漕。大夫跋涉。我心則憂。既不我嘉。不能旋反。視爾不臧。我思不遠。既不我嘉。不能旋濟。視爾不臧。我思不閟。陟彼阿丘。言采其蝱。女子善懷。亦各有行。許人尤之。眾稚且狂。我行其野。芃芃其麥。控於大邦。誰因誰極。大夫君子。無我有尤。百爾所思。不如我所之。"
54,淇奧,國風,衛風,"瞻彼淇奧。綠竹猗猗。有匪君子。如切如磋。如琢如磨。瑟兮僴兮。赫兮咺兮。有匪君子。終不可諼兮。瞻彼淇奧。綠竹青青。有匪君子。充耳秀瑩。會弁如星。瑟兮僴兮。赫兮咺兮。有匪君子。終不可諼兮。瞻彼淇奧。綠竹如簀。有匪君子。如金如錫。如圭如璧。寬兮綽兮。猗重較兮。善戲謔兮。不為虐兮。"
55,考槃,國風,衛風,"考槃在澗。碩人之寬。獨寐寤言。永矢弗諼。考槃在阿。碩人之薖。獨寐寤歌。永矢弗過。考槃在六。碩人之軸。獨寐寤宿。永矢弗告。"
56,碩人,國風,衛風,"碩人其頎。衣錦褧衣。齊侯之子。衛侯之妻。東宮之妹。邢侯之姨。譚公維私。手如柔荑。膚如凝脂。領如蝤蠐。齒如瓠犀。螓首蛾眉。巧笑倩兮。美目盼兮。碩人敖敖。說于農郊。四牡有驕。朱幩鑣鑣。翟茀以朝。大夫夙退。無使君勞。河水洋洋。北流活活。施罛濊濊。鱣鮪發發。葭菼揭揭。庶薑孽孽。庶士有朅。"
57,氓,國風,衛風,"氓之蚩蚩。抱布貿絲。匪來貿絲。來即我謀。送子涉淇。至於頓丘。匪我愆期。子無良媒。將子無怒。秋以為期。乘彼垝垣。以望複關。不見複關。泣涕漣漣。既見複關。載笑載言。爾蔔爾筮。體無咎言。以爾車來。以我賄遷。桑之未落。其葉沃若。於嗟鳩兮。無食桑葚。於嗟女兮。無與士耽。士之耽兮。猶可說也。女之耽兮。不可說也。桑之落矣。其黃而隕。自我徂爾。三歲食貧。淇水湯湯。漸車帷裳。女也不爽。士二其行。士也罔極。二三其德。三歲為婦。靡室勞矣。夙興夜寐。靡有朝矣。言既遂矣。至於暴矣。兄弟不知。咥其笑矣。靜言思之。躬自悼矣。及爾偕老。老使我怨。淇則有岸。隰則有泮。總角之宴。言笑晏晏。信誓旦旦。不思其反。反是不思。亦已焉哉。"
58,竹竿,國風,衛風,"籊籊竹竿。以釣於淇。豈不爾思。遠莫致之。泉源在左。淇水在右。女子有行。遠兄弟父母。淇水在右。泉源在左。巧笑之瑳。佩玉之儺。淇水滺滺。檜楫松舟。駕言出遊。以寫我憂。"
59,芄蘭,國風,衛風,"芄蘭之支。童子佩觿。雖則佩觿。能不我知。容兮遂兮。垂帶悸兮。芄蘭之葉。童子佩韘。雖則佩韘。能不我甲。容兮遂兮。垂帶悸兮。"
60,河廣,國風,衛風,"誰謂河廣。一葦杭之。誰謂宋遠。跂予望之。誰謂河廣。曾不容刀。誰謂宋遠。曾不崇朝。"
61,伯兮,國風,衛風,"伯兮朅兮。邦之桀兮。伯也執殳。為王前驅。自伯之東。首如飛蓬。豈無膏沐。誰適為容。其雨其雨。杲杲出日。願言思伯。甘心首疾。焉得諼草。言樹之背。願言思伯。使我心痗。"
62,有狐,國風,衛風,"有狐綏綏。在彼淇梁。心之憂矣。之子無裳。有狐綏綏。在彼淇厲。心之憂矣。之子無帶。有狐綏綏。在彼淇側。心之憂矣。之子無服。"
63,木瓜,國風,衛風,"投我以木瓜。報之以瓊琚。匪報也。永以為好也。投我以木桃。報之以瓊瑤。匪報也。永以為好也。投我以木李。報之以瓊九。匪報也。永以為好也。"
64,黍離,國風,王風,"彼黍離離。彼稷之苗。行邁靡靡。中心搖搖。知我者。謂我心憂。不知我者。謂我何求。悠悠蒼天。此何人哉。彼黍離離。彼稷之穗。行邁靡靡。中心如醉。知我者。謂我心憂。不知我者。謂我何求。悠悠蒼天。此何人哉。彼黍離離。彼稷之實。行邁靡靡。中心如噎。知我者。謂我心憂。不知我者。謂我何求。悠悠蒼天。此何人哉。"
65,君子于役,國風,王風,"君子于役。不知其期。曷至哉。雞棲於塒。日之夕矣。羊牛下來。君子于役。如之何勿思。君子于役。不日不月。曷其有佸。雞棲於桀。日之夕矣。羊牛下括。君子于役。苟無饑渴。"
66,君子陽陽,國風,王風,"君子陽陽。左執簧。右招我由房。其樂只且。君子陶陶。左執翿。右招我由敖。其樂只且。"
67,揚之水,國風,王風,"揚之水。不流束薪。彼其之子。不與我戍申。懷哉懷哉。曷月予還歸哉。揚之水。不流束楚。彼其之子。不與我戍甫。懷哉懷哉。曷月予還歸哉。揚之水。不流束蒲。彼其之子。不與我戍許。懷哉懷哉。曷月予還歸哉。"
68,中穀有蓷,國風,王風,"中穀有蓷。暵其幹矣。有女仳離。慨其歎矣。慨其歎矣。遇人之艱難矣。中穀有蓷。暵其修矣。有女仳離。條其歗矣。條其歗矣。遇人之不淑矣。中穀有蓷。暵其濕矣。有女仳離。啜其泣矣。啜其泣矣。何嗟及矣。"
69,兔爰,國風,王風,"有兔爰爰。雉離于羅。我生之初。尚無位我生之後。逢此百罹。尚寐無吪。有兔爰爰。雉離於罦。我生之初。尚無造。我生之後。逢此百憂。尚寐無覺。有兔爰爰。雉離於罿。我生之初。尚無庸。我生之後。逢此百凶。尚寐無聰。"
70,葛藟,國風,王風,"綿綿葛藟。在河之滸。終遠兄弟。謂他人父。謂他人父。亦莫我顧。綿綿葛爰。在河之藟。終遠兄弟。謂他人母。謂他人母。亦莫我有。綿綿葛藟。在河之漘。終遠兄弟。謂他人昆。謂他人昆。亦莫我聞。"
71,采葛,國風,王風,"彼采葛兮。一日不見。如三月兮。彼采蕭兮。一日不見。如三秋兮。彼采艾兮。一日不見。如三歲兮。"
72,大車,國風,王風,"大車檻檻。毳衣如菼。豈不爾思。畏子不敢。大車啍啍。毳衣如璊。豈不爾思。畏子不奔。穀則異室。死則同穴。謂予不信。有如皎日。"
73,丘中有麻,國風,王風,"丘中有麻。彼留子嗟。彼留子嗟。將其來施施。丘中有麥。彼留子國。彼留子國。將其來食。丘中有李。彼留之子。彼留之子。貽我佩九。"
74,緇衣,國風,鄭風,"緇衣之宜兮。敝予又改為兮。適子之館兮。還予授子之粲兮。緇衣之好兮。敝予又改造兮。適子之館兮。還予授子之粲兮。緇衣之席兮。敝予又改作兮。適子之館兮。還予授子之粲兮。"
75,將仲子,國風,鄭風,"將仲子兮。無逾我裡。無折我樹杞。豈敢愛之。畏我父母。仲可懷也。父母之言亦可畏也。將仲子兮。無逾我牆。無折我樹桑。豈敢愛之。畏我諸兄。仲可懷也。諸兄之言亦可畏也。將仲子兮。無逾我園。無折我樹檀。豈敢愛之。畏人之多言。仲可懷也。人之多言亦可畏也。"
76,叔于田,國風,鄭風,"叔于田。巷無居人。豈無居人。不如叔也。洵美且仁。叔于狩。巷無飲酒。豈無飲酒。不如叔也。洵美且好。叔適野。巷無服馬。豈無服馬。不如叔也。洵美且武。"
77,大叔于田,國風,鄭風,"叔于田。乘乘馬。執轡如組。兩驂如舞。叔在藪。火烈具舉。襢裼暴虎。獻於公所。將叔勿狃。戒其傷女。叔于田。乘乘黃。兩服上襄。兩驂雁行。叔在藪。火烈具揚。叔善射忌。又良禦忌。抑罄控忌。抑縱送忌。叔于田。乘乘鴇。兩服齊首。兩驂如手。叔在藪。火烈具阜。叔馬慢忌。叔發罕忌。抑釋掤忌。抑鬯弓忌。"
78,清人,國風,鄭風,"清人在彭。駟介旁旁。二矛重英。河上乎翱翔。清人在消。駟介麃麃。二矛重喬。河上乎逍遙。清人在軸。駟介陶陶。左旋右抽。中軍作好。"
79,羔裘,國風,鄭風,"羔裘如濡。洵直且侯。彼其之子。捨命不渝。羔裘豹飾。孔武有力。彼其之子。邦之司直。羔裘晏兮。三英粲兮。彼其之子。邦之彥兮。"
80,遵大路,國風,鄭風,"遵大路兮。摻執子之袪。無我惡兮。不蓵故也。遵大路兮。摻執子之手兮。無我魗兮。不蓵好也。"
81,女曰雞鳴,國風,鄭風,"女曰雞鳴。士曰昧旦。子興視夜。明星有爛。將翱將翔。弋鳧與雁。弋言加之。與子宜之。宜言飲酒。與子偕老。琴瑟在禦。莫不靜好。知子之來之。雜佩以贈之。知子之順之。雜佩以問之。知子之好之。雜佩以報之。"
82,有女同車,國風,鄭風,"有女同車。顏如舜華。將翱將翔。佩玉瓊琚。彼美孟薑。洵美且都。有女同行。顏如舜英。將翱將翔。佩玉將將。彼美孟薑。德音不忘。"
83,山有扶蘇,國風,鄭風,"山有扶蘇。隰有荷華。不見子都。乃見狂且。山有喬松。隰有游龍。不見子充。乃見狡童。"
84,蘀兮,國風,鄭風,"蘀兮蘀兮。風其吹女。叔兮伯兮。倡予和女。蘀兮蘀兮。風其漂女。叔兮伯兮。倡予要女。"
85,狡童,國風,鄭風,"彼狡童兮。不與我言兮。維子之故。使我不能餐兮。彼狡童兮。不與我食兮。維子之故。使我不能息兮。"
86,褰裳,國風,鄭風,"子惠思我。褰裳涉溱。子不我思。豈無他人。狂童之狂也且。子惠思我。褰裳涉洧。子不我思。豈無他士。狂童之狂也且。"
87,豐,國風,鄭風,"子之豐兮。俟我乎巷兮。悔予不送兮。子之昌兮。俟我乎堂兮。悔予不將兮。衣錦褧衣。裳錦褧裳。叔兮伯兮。駕予與行。裳錦褧裳。衣錦褧衣。叔兮伯兮。駕予與歸。"
88,東門之墠,國風,鄭風,"東門之墠。茹藘在阪。其室則邇。其人甚遠。東門之栗。有踐家室。豈不爾思。子不我即。"
89,風雨,國風,鄭風,"風雨淒淒。雞鳴喈喈。既見君子。雲胡不夷。風雨瀟瀟。雞鳴膠膠。既見君子。雲胡不瘳。風雨如晦。雞鳴不已。既見君子。雲胡不喜。"
90,子衿,國風,鄭風,"青青子衿。悠悠我心。縱我不往。子寧不嗣音。青青子佩。悠悠我思。縱我不往。子寧不來。挑兮達兮。在城闕兮。一日不見。如三月兮。"
91,揚之水,國風,鄭風,"揚之水。不流束楚。終鮮兄弟。維予與女。無信人之言。人實誑女。揚之水。不流束薪。終鮮兄弟。維予二人。無信人之言。人實不信。"
92,出其東門,國風,鄭風,"出其東門。有女如雲。雖則如雲。匪我思存。縞衣綦巾。聊樂我員。出其闉闍。有女如荼。雖則如荼。匪我思且。縞衣茹藘。聊可與娛。"
93,野有蔓草,國風,鄭風,"野有蔓草。零露漙兮。有美一人。清揚婉兮。邂逅相遇。適我願兮。野有蔓草。零露瀼瀼。有美一人。婉如清揚。邂逅相遇。與子偕臧。"
94,溱洧,國風,鄭風,"溱與洧。方渙渙兮。士與女。方秉蕳兮。女曰觀乎。士曰既且。且往觀乎。洧之外。洵訏且樂。維士與女。伊其相謔。贈之以芍藥。溱與洧。瀏其清矣。士與女。殷其盈矣。女曰觀乎。士曰既且。且往觀乎。洧之外。洵訏且樂。維士與女。伊其將謔。贈之以芍藥。"
95,雞鳴,國風,齊風,"雞既鳴矣。朝既盈矣。匪雞則鳴。蒼蠅之聲。東方明矣。朝既昌矣。匪東方則明。月出之光。蟲飛薨薨。甘與子同夢。會且歸矣。無庶予子憎。"
96,還,國風,齊風,"子之還兮。遭我乎狃之間兮。並驅從兩肩兮。揖我謂我儇兮。子之茂兮。遭我乎狃之道兮。並驅從兩牡兮。揖我謂我好兮。子之昌兮。遭我乎狃之陽兮。並驅從兩狼兮。揖我謂我臧兮。"
97,著,國風,齊風,"俟我於著乎而。充耳以素乎而。尚之以瓊華乎而。俟我於庭乎而。充耳以青乎而。尚之以瓊瑩乎而。俟我於堂乎而。充耳以黃乎而。尚之以瓊英乎而。"
98,東方之日,國風,齊風,"東方之日兮。彼姝者子。在我室兮。在我室兮。履我即兮。東方之月兮。彼姝者子。在我闥兮。在我闥兮。履我發兮。"
99,東方未明,國風,齊風,"東方未明。顛倒衣裳。顛之倒之。自公召之。東方未晞。顛倒裳衣。倒之顛之。自公令之。折柳樊圃。狂夫瞿瞿。不能辰夜。不夙則莫。"
100,南山,國風,齊風,"南山崔崔。雄狐綏綏。魯道有蕩。齊子由歸。既曰歸止。曷又懷止。葛屨五兩。冠緌雙止。魯道有蕩。齊子庸止。既曰庸止。曷又從止。蓺麻如之何。衡從其畝。取妻如之何。必告父母。既曰告止。曷又鞠止。析薪如之何。匪斧不克。取妻如之何。匪媒不得。既曰得止。曷又極止。"
101,甫田,國風,齊風,"無田甫田。維莠驕驕。無思遠人。勞心忉忉。無田甫田。維莠桀桀。無思遠人。勞心怛怛。婉兮孌兮。總角丱兮。未幾見兮。突而弁兮。"
102,盧令,國風,齊風,"盧令令。其人美且仁。盧重環。其人美且鬈。盧重鋂。其人美且偲。"
103,敝笱,國風,齊風,"敝笱在梁。其魚魴鰥。齊子歸止。其從如雲。敝笱在梁。其魚魴鱮。齊子歸止。其從如雨。敝笱在梁。其魚唯唯。齊子歸止。其從如水。"
104,載驅,國風,齊風,"載驅薄薄。簟茀朱鞹。魯道有蕩。齊子發夕。四驪濟濟。垂轡濔濔。魯道有蕩。齊子豈弟。汶水湯湯。行人彭彭。魯道有蕩。齊子翱翔。汶水滔滔。行人儦儦。魯道有蕩。齊了游敖。"
105,猗嗟,國風,齊風,"猗嗟昌兮。頎而長兮。抑若揚兮。美目揚兮。巧趨蹌兮。射則臧兮。猗嗟名兮。美目清兮。儀既成兮。終日射侯。不出正兮。展我甥兮。猗嗟孌兮。清揚婉兮。舞則選兮。射則貫兮。四矢反兮。以禦亂兮。"
106,葛屨,國風,魏風,"糾糾葛屨。可以履霜。摻摻女手。可以縫裳。要之襋之。好人服之。好人提提。宛然左辟。佩其象揥。維是褊心。是以為刺。"
107,汾沮洳,國風,魏風,"彼汾沮洳。言采其莫。彼其之子。美無度。美無度。殊異乎公路。彼汾一方。言采其桑。彼其之子。美如英。美如英。殊異乎公行。彼汾一曲。言采其藚。彼其之子。美如玉。美如玉。殊異乎公族。"
108,園有桃,國風,魏風,"園有桃。其實之肴。心之憂矣。我歌且謠。不知我者。謂我士也驕。彼人是哉。子曰何其。心之憂矣。其誰知之。其誰知之。蓋亦勿思。園有棘。其實之食。心之憂矣。聊以行國。不知我者。謂我士也罔極。彼人是哉。子曰何其。心之憂矣。其誰知之。其誰知之。蓋亦勿思。"
109,陟岵,國風,魏風,"陟彼岵兮。瞻望父兮。父曰。嗟。予子行役。夙夜無已。上慎旃哉。猶來。無止。陟彼屺兮。瞻望母兮。母曰。嗟。予季行役。夙夜無寐。上慎旃哉。猶來。無棄。陟彼岡兮。瞻望兄兮。兄曰。嗟。予弟行役。夙夜必偕。上慎旃哉。猶來。無死。"
110,十畝之間,國風,魏風,"十畝之間兮。桑者閑閑兮。行與子還兮。十畝之外兮。桑者泄泄兮。行與子逝兮。"
111,伐檀,國風,魏風,"坎坎伐檀兮。置之河之幹兮。河水清且漣猗。不稼不穡。胡取禾三百廛兮。不狩不獵。胡瞻爾庭有縣貆兮。彼君子兮。不素餐兮。坎坎伐輻兮。置之河之側兮。河水清且直猗。不稼不穡。胡取禾三百億兮。不狩不獵。胡瞻爾庭有縣特兮。彼君子兮。不素食兮。坎坎伐輪兮。置之河之漘兮。河水清且淪猗。不稼不穡。胡取禾三百囷兮。不狩不獵。胡瞻爾庭有縣鶉兮。彼君子兮。不素飧兮。"
112,碩鼠,國風,魏風,"碩鼠碩鼠。無食我黍。三歲貫女。莫我肯顧。逝將去女。適彼樂土。樂土樂土。爰得我所。碩鼠碩鼠。無食我麥。三歲貫女。莫我肯德。逝將去女。適彼樂國。樂國樂國。爰得我直。碩鼠碩鼠。無食我苗。三歲貫女。莫我肯勞。逝將去女。適彼樂郊。樂郊樂郊。誰之永號。"
113,蟋蟀,國風,唐風,"蟋蟀在堂。歲聿其莫。今我不樂。日月其除。無已大康。職思其居。好樂無荒。良士瞿瞿。蟋蟀在堂。歲聿其逝。今我不樂。日月其邁。無已大康。職思其外。好樂無荒。良士蹶蹶。蟋蟀在堂。役車其休。今我不樂。日月其慆。無以大康。職思其憂。好樂無荒。良士休休。"
114,山有樞,國風,唐風,"山有樞。隰有榆。子有衣裳。弗曳弗婁。子有車馬。弗馳弗驅。宛其死矣。他人是愉。山有栲。隰有杻。子有廷內。弗灑弗掃。子有鐘鼓。弗鼓弗考。宛其死矣。他人是保。山有漆。隰有栗。子有酒食。何不日鼓瑟。且以喜樂。且以永日。宛其死矣。他人入室。"
115,揚之水,國風,唐風,"揚之水。白石鑿鑿。素衣朱襮。從子於沃。既見君子。雲何不樂。揚之水。白石皓皓。素衣朱繡。從子於鵠。既見君子。雲何其憂。揚之水。白石粼粼。我聞有命。不敢以告人。"
116,椒聊,國風,唐風,"椒聊之實。蕃衍盈升。彼其之子。碩大無朋。椒聊且。遠條且。椒聊之實。蕃衍盈匊。彼其之子。碩大且篤。椒聊且。遠條且。"
117,綢繆,國風,唐風,"綢繆束薪。三星在天。今夕何夕。見此良人。子兮子兮。如此良人何。綢繆束芻。三星在隅。今夕何夕。見此邂逅。子兮子兮。如此邂逅何。綢繆束楚。三星在戶。今夕何夕。見此粲者。子兮子兮。如此粲者何。"
118,杕杜,國風,唐風,"有杕之杜。其葉湑湑。獨行踽踽。豈無他人。不如我同父。嗟行之人。胡不比焉。人無兄弟。胡不佽焉。有杕之杜。其葉箐箐。獨行睘睘。豈無他人。不如我同姓。嗟行之人。胡不比焉。人無兄弟。胡不佽焉。"
119,羔裘,國風,唐風,"羔裘豹祛。自我人居居。豈無他人。維子之故。羔裘豹褎。自我人究究。豈無他人。維子之好。"
120,鴇羽,國風,唐風,"肅肅鴇羽。集於苞栩。王事靡盬。不能蓺稷黍。父母何怙。悠悠蒼天。曷其有所。肅肅鴇翼。集於苞棘。王事靡盬。不能蓺黍稷。父母何食。悠悠蒼天。曷其有極。肅肅鴇行。集于苞桑。王事靡盬。不能蓺稻梁。父母何嘗。悠悠蒼天。曷其有常。"
121,無衣,國風,唐風,"豈曰無衣七兮。不如子之衣。安且吉兮。豈曰無衣六兮。不如子之衣。安且燠兮。"
122,有杕之杜,國風,唐風,"有杕之杜。生於道左。彼君子兮。噬肯適我。中心好之。曷飲食之。有杕之杜。生於道周。彼君子兮。噬肯來遊。中心好之。曷飲食之。"
123,葛生,國風,唐風,"葛生蒙楚。蘞蔓於野。予美亡此。誰與。獨處。葛生蒙棘。蘞蔓於域。予美亡此。誰與。獨息。角枕粲兮。錦衾爛兮。予美亡此。誰與。獨旦。夏之日。冬之夜。百歲之後。歸於其居。冬之夜。夏之日。百歲之後。歸於其室。"
124,采苓,國風,唐風,"采苓采苓。首陽之巔。人之為言。苟亦無信。舍旃舍旃。苟亦無然。人之為言。胡得焉。采苦采苦。首陽之下。人之為言。苟亦無與。舍旃舍旃。苟亦無然。人之為言。胡得焉。采葑采葑。首陽之東。人之為言。苟亦無從。舍旃舍旃。苟亦無然。人之為言。胡得焉。"
125,車鄰,國風,秦風,"有車鄰鄰。有馬白顛。未見君子。寺人之令。阪有漆。隰有栗。既見君子。並坐鼓瑟。今者不樂。逝者其耋。阪有桑。隰有楊。既見君子。並坐鼓簧。今者不樂。逝者其亡。"
126,駟驖,國風,秦風,"駟驖孔阜。六轡在手。公之媚子。從公於狩。奉時辰牡。辰牡孔碩。公曰左之。舍拔則獲。游於北園。四馬既閑。輶車鸞鑣。載獫歇驕。"
127,小戎,國風,秦風,"小戎俴收。五楘梁輈。遊環脅驅。陰靷鋈續。文茵暢轂。駕我騏馵。言念君子。溫其如玉。在其板屋。亂我心曲。四牡孔阜。六轡在手。騏騮是中。騧驪是驂。龍盾之合。鋈以觼軜。言念君子。溫其在邑。方何為期。胡然我念之。俴駟孔群。厹矛鋈錞。蒙伐有苑。虎韔鏤膺。交韔二弓。竹閉緄縢。言念君子。載寢載興。厭厭良人。秩秩德音。"
128,蒹葭,國風,秦風,"蒹葭蒼蒼。白露為霜。所謂伊人。在水一方。溯洄從之。道阻且長。溯遊從之。宛在水中央。蒹葭萋萋。白露未晞。所謂伊人。在水之湄。溯洄從之。道阻且躋。溯遊從之。宛在水中坻。蒹葭采采。白露未已。所謂伊人。在水之涘。溯洄從之。道阻且右。溯遊從之。宛在水中沚。"
129,終南,國風,秦風,"終南何有。有條有梅。君子至止。錦衣狐裘。顏如渥丹。其君也哉。終南何有。有紀有堂。君子至止。黻衣繡裳。佩玉將將。壽考不忘。"
130,黃鳥,國風,秦風,"交交黃鳥。止於棘。誰從穆公。子車奄息。維此奄息。百夫之特。臨其穴。惴惴其栗。彼蒼者天。殲我良人。如可贖兮。人百其身。交交黃鳥。止于桑。誰從穆公。子車仲行。維此仲行。百夫之防。臨其穴。惴惴其栗。彼蒼者天。殲我良人。如可贖兮。人百其身。交交黃鳥。止于楚。誰從穆公。子車針虎。維此針虎。百夫之禦。臨其穴。惴惴其栗。彼蒼者天。殲我良人。如可贖兮。人百其身。"
131,晨風,國風,秦風,"鴥彼晨風。郁彼北林。未見君子。憂心欽欽。如何如何。忘我實多。山有苞櫟。隰有六駮。未見君子。憂心靡樂。如何如何。忘我實多。山有苞棣。隰有樹檖。未見君子。憂心如醉。如何如何。忘我實多。"
132,無衣,國風,秦風,"豈曰無衣。與子同袍。王於興師。修我戈矛。與子同仇。豈曰無衣。與子同澤。王於興師。修我矛戟。與子偕作。豈曰無衣。與子同裳。王於興師。修我甲兵。與子偕行。"
133,渭陽,國風,秦風,"我送舅氏。曰至渭陽。何以贈之。路車乘黃。我送舅氏。悠悠我思。何以贈之。瓊瑰玉佩。"
134,權輿,國風,秦風,"於我乎。夏屋渠渠。今也每食無餘。於嗟乎。不承權輿。於我乎。每食四簋。今也每食不飽。於嗟乎。不承權輿。"
135,宛丘,國風,陳風,"子之湯兮。宛丘之上兮。洵有情兮。而無望兮。坎其擊鼓。宛丘之下。無冬無夏。值其鷺羽。坎其擊缶。宛丘之道。無冬無夏。值其鷺翿。"
136,東門之枌,國風,陳風,"東門之枌。宛丘之栩。子仲之子。婆娑其下。穀旦於差。南方之原。不績其麻。市也婆娑。穀旦於逝。越以鬷邁。視爾如荍。貽我握椒。"
137,衡門,國風,陳風,"衡門之下。可以棲遲。泌之洋洋。可以樂饑。豈其食魚。必河之魴。豈其取妻。必齊之薑。豈其食魚。必河之鯉。豈其取妻。必宋之子。"
138,東門之池,國風,陳風,"東門之池。可以漚麻。彼美淑姬。可與晤歌。東門之池。可以漚紵。彼美淑姬。可與晤語。東門之池。可以漚菅。彼美淑姬。可與晤言。"
139,東門之楊,國風,陳風,"東門之楊。其葉牂牂。昏以為期。明星煌煌。東門之楊。其葉肺肺。昏以為期。明星晢晢。"
140,墓門,國風,陳風,"墓門有棘。斧以斯之。夫也不良。國人知之。知而不已。誰昔然矣。墓門有梅。有鴞萃止。夫也不良。歌以訊之。訊予不顧。顛倒思予。"
141,防有鵲巢,國風,陳風,"防有鵲巢。邛有旨苕。誰侜予美。心焉忉忉。中唐有甓。邛有旨鷊。誰侜予美。心焉惕惕。"
142,月出,國風,陳風,"月出皎兮。佼人僚兮。舒窈糾兮。勞心悄兮。月出皓兮。佼人懰兮。舒憂受兮。勞心慅兮。月出照兮。佼人燎兮。舒夭紹兮。勞心慘兮。"
143,株林,國風,陳風,"胡為乎株林。從夏南。匪適株林。從夏南。駕我乘馬。說於株野。乘我乘駒。朝食於株。"
144,澤陂,國風,陳風,"彼澤之陂。有蒲與荷。有美一人。傷如之何。寤寐無為。涕泗滂沱。彼澤之陂。有蒲與蕳。有美一人。碩大且卷。寤寐無為。中心悁悁。彼澤之陂。有蒲菡萏。有美一人。碩大且儼。寤寐無為。輾轉伏枕。"
145,羔裘,國風,檜風,"羔裘逍遙。狐裘以朝。豈不爾思。勞心忉忉。羔裘翱翔。狐裘在堂。豈不爾思。我心憂傷。羔裘如膏。日出有曜。豈不爾思。中心是悼。"
146,素冠,國風,檜風,"庶見素冠兮。棘人欒欒兮。勞心慱慱兮。庶見素衣兮。我心傷悲兮。聊與子同歸兮。庶見素韠兮。我心蘊結兮。聊與子如一兮。"
147,隰有萇楚,國風,檜風,"隰有萇楚。猗儺其枝。夭之沃沃。樂子之無知。隰有萇楚。猗儺其華。夭之沃沃。樂子之無家。隰有萇楚。猗儺其實。夭之沃沃。樂子之無室。"
148,匪風,國風,檜風,"匪風發兮。匪車偈兮。顧瞻周道。中心怛兮。匪風飄兮。匪車嘌兮。顧瞻周道。中心吊兮。誰能亨魚。溉之釜鬵。誰將西歸。懷之好音。"
149,蜉蝣,國風,曹風,"蜉蝣之羽。衣裳楚楚。心之憂矣。於我歸處。蜉蝣之翼。采采衣服。心之憂矣。於我歸息。蜉蝣掘閱。麻衣如雪。心之憂矣。於我歸說。"
150,候人,國風,曹風,"彼候人兮。何戈與祋。彼其之子。三百赤芾。維鵜在梁。不濡其翼。彼其之子。不稱其服。維鵜在梁。不濡其咮。彼其之子。不遂其媾。薈兮蔚兮。南山朝隮。婉兮孌兮。季女斯饑。"
151,鳲鳩,國風,曹風,"鳲鳩在桑。其子七兮。淑人君子。其儀一兮。其儀一兮。心如結兮。鳲鳩在桑。其子在梅。淑人君子。其帶伊絲。其帶伊絲。其弁伊騏。鳲鳩在桑。其子在棘。淑人君子。其儀不忒。其儀不忒。正是四國。鳲鳩在桑。其子在榛。淑人君子。正是國人。正是國人。胡不萬年。"
152,下泉,國風,曹風,"冽彼下泉。浸彼苞稂。愾我寤歎。念彼周京。冽彼下泉。浸彼苞蕭。愾我寤歎。念彼京周。冽彼下泉。浸彼苞蓍。愾我寤歎。念彼京師。芃芃黍苗。陰雨膏之。四國有王。郇伯勞之。"
153,七月,國風,豳風,"七月流火。九月授衣。一之日觱發。二之日栗烈。無衣無褐。何以卒歲。三之日於耜。四之日舉趾。同我婦子。饁彼南畝。田畯至喜。七月流火。九月授衣。春日載陽。有鳴倉庚。女執懿筐。遵彼微行。爰求柔桑。春日遲遲。采蘩祁祁。女心傷悲。殆及公子同歸。七月流火。八月萑葦。蠶月條桑。取彼斧斨。以伐遠揚。猗彼女桑。七月鳴鵙。八月載績。載玄載黃。我朱孔陽。為公子裳。四月秀葽。五月鳴蜩。八月其獲。十月隕蘀。一之日於貉。取彼狐狸。為公子裘。二之日其同。載纘武功。言私其豵。獻豜於公。五月斯螽動股。六月莎雞振羽。七月在野。八月在宇。九月在戶。十月蟋蟀。入我床下。穹窒熏鼠。塞向墐戶。嗟我婦子。曰為改歲。入此室處。六月食鬱及薁。七月亨葵及菽。八月剝棗。十月獲稻。為此春酒。以介眉壽。七月食瓜。八月斷壺。九月叔苴。采荼薪樗。食我農夫。九月築場圃。十月納禾稼。黍稷重穋。禾麻菽麥。嗟我農夫。我稼既同。上入執宮功。晝爾于茅。宵爾索綯。亟其乘屋。其始播百穀。二之日鑿冰衝衝。三之日納于淩陰。四之日其蚤。獻羔祭韭。九月肅霜。十月滌場。朋酒斯饗。曰殺羔羊。躋彼公堂。稱彼兕觥。萬壽無疆。"
154,鴟鴞,國風,豳風,"鴟鴞鴟鴞。既取我子。無毀我室。恩斯勤斯。鬻子之閔斯。迨天之未陰雨。徹彼桑土。綢繆牖戶。今女下民。或敢侮予。予手拮据。予所捋荼。予所蓄租。予口卒瘏。曰予未有室家。予羽譙譙。予尾翛翛。予室翹翹。風雨所漂搖。予維音嘵嘵。"
155,東山,國風,豳風,"我徂東山。慆慆不歸。我來自東。零雨其濛。我東曰歸。我心西悲。制彼裳衣。勿士行枚。蜎蜎者蠋。烝在桑野。敦彼獨宿。亦在車下。我徂東山。慆慆不歸。我來自東。零雨其濛。果臝之實。亦施於宇。伊威在室。蠨蛸在戶。町畽鹿場。熠耀宵行。不可畏也。伊可懷也。我徂東山。慆慆不歸。我來自東。零雨其濛。鸛鳴於垤。婦歎於室。灑掃穹窒。我征聿至。有敦瓜苦。烝在栗薪。自我不見。於今三年。我徂東山。慆慆不歸。我來自東。零雨其濛。倉庚於飛。熠耀其羽。之子於歸。皇駁其馬。親結其縭。九十其儀。其新孔嘉。其舊如之何。"
156,破斧,國風,豳風,"既破我斧。又缺我斨。周公東征。四國是皇。哀我人斯。亦孔之將。既破我斧。又缺我錡。周公東征。四國是遒。哀我人斯。亦孔之嘉。既破我斧。又缺我銶。周公東征。四國是遒。哀我人斯。亦孔之休。"
157,伐柯,國風,豳風,"伐柯如何。匪斧不克。取妻如何。匪媒不得。伐柯伐柯。其則不遠。我覯之子。籩豆有踐。"
158,九罭,國風,豳風,"九罭之魚。鱒魴。我覯之子。袞衣繡裳。鴻飛遵渚。公歸無所。於女信處。鴻飛遵六。公歸不復。於女信宿。是以有袞衣兮。無以我公歸兮。無使我心悲兮。"
159,狼跋,國風,豳風,"狼跋其胡。載疐其尾。公孫碩膚。赤舄幾幾。狼疐其尾。載跋其胡。公孫碩膚。德音不瑕。"
160,鹿鳴,小雅,鹿鳴之什,"呦呦鹿鳴。食野之蘋。我有嘉賓。鼓瑟吹笙。吹笙鼓簧。承筐是將。人之好我。示我周行。呦呦鹿鳴。食野之蒿。我有嘉賓。德音孔昭。視民不恌。君子是則是效。我有旨酒。嘉賓式燕以敖。呦呦鹿鳴。食野之芩。我有嘉賓。鼓瑟鼓琴。鼓瑟鼓琴。和樂且湛。我有旨酒。以燕樂嘉賓之心。"
161,四牡,小雅,鹿鳴之什,"四牡騑騑。周道倭遲。豈不懷歸。王事靡盬。我心傷悲。四牡騑騑。嘽嘽駱馬。豈不懷歸。王事靡盬。不遑啟處。翩翩者鵻。載飛載下。集於苞栩。王事靡盬。不遑將父。翩翩者鵻。載飛載止。集於苞杞。王事靡盬。不遑將母。駕彼四駱。載驟駸駸。豈不懷歸。是用作歌。將母來諗。"
162,皇皇者華,小雅,鹿鳴之什,"皇皇者華。于彼原隰。駪駪征夫。每懷靡及。我馬維駒。六轡如濡。載馳載驅。周爰諮諏。我馬維騏。六轡如絲。載馳載驅。周爰諮謀。我馬維駱。六轡沃若。載馳載驅。周爰諮度。我馬維駰。六轡既均。載馳載驅。周爰諮詢。"
163,棠棣,小雅,鹿鳴之什,"棠棣之華。鄂不韡韡。凡今之人。莫如兄弟。死喪之威。兄弟孔懷。原隰裒矣。兄弟求矣。脊令在原。兄弟急難。每有良朋。況也永歎。兄弟鬩于牆。外禦其務。每有良朋。烝也無戎。喪亂既平。既安且寧。雖有兄弟。不如友生。儐爾籩豆。飲酒之飫。兄弟既具。和樂且孺。妻子好合。如鼓瑟琴。兄弟既翕。和樂且湛。宜爾室家。樂爾妻帑。是究是圖。亶其然乎。"
164,伐木,小雅,鹿鳴之什,"伐木丁丁。鳥鳴嚶嚶。出自幽谷。遷于喬木。嚶其鳴矣。求其友聲。相彼鳥矣。猶求友聲。矧伊人矣。不求友生。神之聽之。終和且平。伐木許許。釃酒有藇。既有肥羜。以速諸父。寧適不來。微我弗顧。於粲灑掃。陳饋八簋。既有肥牡。以速諸舅。寧適不來。微我有咎。伐木於阪。釃酒有衍。籩豆有踐。兄弟無遠。民之失德。乾餱以愆。有酒湑我。無酒酤我。坎坎鼓我。蹲蹲舞我。迨我暇矣。飲此湑矣。"
165,天保,小雅,鹿鳴之什,"天保定爾。亦孔之固。俾爾單厚。何福不除。俾爾多益。以莫不庶。天保定爾。俾爾戩穀。罄無不宜。受天百祿。降爾遐福。維日不足。天保定爾。以莫不興。如山如阜。如岡如陵。如川之方至。以莫不增。吉蠲為饎。是用孝享。禴祠烝嘗。于公先王。君曰。蔔爾。萬壽無疆。神之吊矣。詒爾多福。民之質矣。日用飲食。群黎百姓。遍為爾德。如月之恒。如日之升。如南山之壽。不騫不崩。如松柏之茂。無不爾或承。"
166,采薇,小雅,鹿鳴之什,"采薇采薇。薇亦作止。曰歸曰歸。歲亦莫止。靡室靡家。玁狁之故。不遑啟居。玁狁之故。采薇采薇。薇亦柔止。曰歸曰歸。心亦憂止。憂心烈烈。載饑載渴。我戍未定。靡使歸聘。采薇采薇。薇亦剛止。曰歸曰歸。歲亦陽止。王事靡盬。不遑啟處。憂心孔疚。我行不來。彼爾維何。維常之華。彼路斯何。君子之車。戎車既駕。四牡業業。豈敢定居。一月三捷。駕彼四牡。四牡騤騤。君子所依。小人所腓。四牡翼翼。象弭魚服。豈不日戒。玁狁孔棘。昔我往矣。楊柳依依。今我來思。雨雪霏霏。行道遲遲。載渴載饑。我心傷悲。莫知我哀。"
167,出車,小雅,鹿鳴之什,"我出我車。於彼牧矣。自天子所。謂我來矣。召彼僕夫。謂之載矣。王事多難。維其棘矣。我出我車。於彼郊矣。設此旐矣。建彼旄矣。彼旟旐斯。胡不旆旆。憂心悄悄。僕夫況瘁。王命南仲。往城于方。出車彭彭。旂旐央央。天子命我。城彼朔方。赫赫南仲。玁狁於襄。昔我往矣。黍稷方華。今我來思。雨雪載途。王事多難。不遑啟居。豈不懷歸。畏此簡書。喓喓草蟲。趯趯阜螽。未見君子。憂心忡忡。既見君子。我心則降。赫赫南仲。薄伐西戎。春日遲遲。卉木萋萋。倉庚喈喈。采蘩祁祁。執訊獲醜。薄言還歸。赫赫南仲。玁狁於夷。"
168,杕杜,小雅,鹿鳴之什,"有杕之杜。有睆其實。王事靡盬。繼嗣我日。日月陽止。女心傷止。征夫遑止。有杕之杜。其葉萋萋。王事靡盬。我心傷悲。卉木萋止。女心悲止。征夫歸止。陟彼北山。言采其杞。王事靡盬。憂我父母。檀車幝幝。四牡痯痯。征夫不遠。匪載匪來。憂心孔疚。斯逝不至。而多為恤。蔔筮偕止。會言近止。征夫邇止。"
169,魚麗,小雅,鹿鳴之什,"魚麗於罶。鱨鯊。君子有酒。旨且多。魚麗於罶。魴鱧。君子有酒。多且旨。魚麗於罶。鰋鯉。君子有酒。旨且有。物其多矣。維其嘉矣。物其旨矣。維其偕矣。物其有矣。維其時矣。"
170,南有嘉魚,小雅,南有嘉魚之什,"南有嘉魚。烝然罩罩。君子有酒。嘉賓式燕以樂。南有嘉魚。烝然汕汕。君子有酒。嘉賓式燕以衎。南有樛木。甘瓠累之。君子有酒。嘉賓式燕綏之。翩翩者鵻。烝然來思。君子有酒。嘉賓式燕又思。"
171,南山有台,小雅,南有嘉魚之什,"南山有台。北山有萊。樂只君子。邦家之基。樂只君子。萬壽無期。南山有桑。北山有楊。樂只君子。邦家之光。樂只君子。萬壽無疆。南山有杞。北山有李。樂只君子。民之父母。樂只君子。德音不已。南山有栲。北山有杻。樂只君子。遐不眉壽。樂只君子。德音是茂。南山有枸。北山有楰。樂只君子。遐不黃耇。樂只君子。保艾爾後。"
172,蓼蕭,小雅,南有嘉魚之什,"蓼彼蕭斯。零露湑兮。既見君子。我心寫兮。燕笑語兮。是以有譽處兮。蓼彼蕭斯。零露瀼瀼。既見君子。為龍為光。其德不爽。壽考不忘。蓼彼蕭斯。零露泥泥。既見君子。孔燕豈弟。宜兄宜弟。令德壽豈。蓼彼蕭斯。零露濃濃。既見君子。鞗革忡忡。和鸞雍雍。萬福攸同。"
173,湛露,小雅,南有嘉魚之什,"湛湛露斯。匪陽不晞。厭厭夜飲。不醉無歸。湛湛露斯。在彼豐草。厭厭夜飲。在宗載考。湛湛露斯。在彼杞棘。顯允君子。莫不令德。其桐其椅。其實離離。豈弟君子。莫不令儀。"
174,彤弓,小雅,南有嘉魚之什,"彤弓弨兮。受言藏之。我有嘉賓。中心貺之。鐘鼓既設。一朝饗之。彤弓弨兮。受言載之。我有嘉賓。中心喜之。鐘鼓既設。一朝右之。彤弓弨兮。受言櫜之。我有嘉賓。中心好之。鐘鼓既設。一朝酬之。"
175,菁菁者莪,小雅,南有嘉魚之什,"菁菁者莪。在彼中阿。既見君子。樂且有儀。菁菁者莪。在彼中沚。既見君子。我心則喜。菁菁者莪。在彼中陵。既見君子。錫我百朋。泛泛楊舟。載沉載浮。既見君子。我心則休。"
176,六月,小雅,南有嘉魚之什,"六月棲棲。戎車既飭。四牡騤騤。載是常服。玁狁孔熾。我是用急。王於出征。以匡王國。比物四驪。閑之維則。維此六月。既成我服。我服既成。於三十裡。王於出征。以佐天子。四牡修廣。其大有顒。薄伐玁狁。以奏膚公。有嚴有翼。共武之服。共武之服。以定王國。玁狁匪茹。整居焦獲。侵鎬及方。至於涇陽。織文鳥章。白旆央央。元戎十乘。以先啟行。戎車既安。如輊如軒。四牡既佶。既佶且閑。薄伐玁狁。至於大原。文武吉甫。萬邦為憲。吉甫燕喜。既多受祉。來歸自鎬。我行永久。飲禦諸友。炰鱉膾鯉。侯誰在矣。張仲孝友。"
177,采芑,小雅,南有嘉魚之什,"薄言采芑。于彼新田。呈此菑畝。方叔涖止。其車三千。師幹之試。方叔率止。乘其四騏。四騏翼翼。路車有奭。簟茀魚服。鉤膺鞗革。薄言采芑。于彼新田。於此中鄉。方叔涖止。其車三千。旂旐央央。方叔率止。約軧錯衡。八鸞瑲瑲。服其命服。朱芾斯皇。有瑲蔥珩。鴥彼飛隼。其飛戾天。亦集爰止。方叔涖止。其車三千。師幹之試。方叔率止。鉦人伐鼓。陳師鞠旅。顯允方叔。伐鼓淵淵。振旅闐闐。蠢爾蠻荊。大邦為仇。方叔元老。克壯其猶。方叔率止。執訊獲醜。戎車嘽嘽。嘽嘽焞焞。如霆如雷。顯允方叔。征伐玁狁。蠻荊來威。"
178,車攻,小雅,南有嘉魚之什,"我車既攻。我馬既同。四牡龐龐。駕言徂東。田車既好。田牡孔阜。東有甫草。駕言行狩。之子于苗。選徒囂囂。建旐設旄。搏獸于敖。駕彼四牡。四牡奕奕。赤芾金舄。會同有繹。決拾既佽。弓矢既調。射夫既同。助我舉柴。四黃既駕。兩驂不猗。不失其馳。舍矢如破。蕭蕭馬鳴。悠悠旆旌。徒禦不驚。大庖不盈。之子於征。有聞無聲。允矣君子。展也大成。"
179,吉日,小雅,南有嘉魚之什,"吉日維戊。既伯既禱。田車既好。四牡孔阜。升彼大阜。從其群醜。吉日庚午。既差我馬。獸之所同。麀鹿麌麌。漆沮之從。天子之所。瞻彼中原。其祁孔有。儦儦俟俟。或群或友。悉率左右。以燕天子。既張我弓。既挾我矢。發彼小豝。殪此大兕。以禦賓客。且以酌醴。"
180,鴻雁,小雅,鴻雁之什,"鴻雁於飛。肅肅其羽。之子於征。劬勞於野。爰及矜人。哀此鰥寡。鴻雁於飛。集於中澤。之子於垣。百堵皆作。雖則劬勞。其究安宅。鴻雁於飛。哀鳴嗷嗷。維此哲人。謂我劬勞。維彼愚人。謂我宣驕。"
181,庭燎,小雅,鴻雁之什,"夜如何其。夜未央。庭燎之光。君子至止。鸞聲將將。夜如何其。夜未艾。庭燎晣晣。君子至止。鸞聲噦噦。夜如何其。夜鄉晨。庭燎有輝。君子至止。言觀其旂。"
182,沔水,小雅,鴻雁之什,"沔彼流水。朝宗於海。鴥彼飛隼。載飛載止。嗟我兄弟。邦人諸友。莫肯念亂。誰無父母。沔彼流水。其流湯湯。鴥彼飛隼。載飛載揚。念彼不跡。載起載行。心之憂矣。不可弭忘。鴥彼飛隼。率彼中陵。民之訛言。甯莫之懲。我友敬矣。讒言其興。"
183,鶴鳴,小雅,鴻雁之什,"鶴鳴於九皋。聲聞於野。魚潛在淵。或在於渚。樂彼之園。爰有樹檀。其下維蘀。他山之石。可以為錯。鶴鳴於九皋。聲聞於天。魚在於渚。或潛在淵。樂彼之園。爰有樹檀。其下維穀。他山之石。可以攻玉。"
184,祈父,小雅,鴻雁之什,"祈父。予王之爪牙。胡轉予於恤。靡所止居。祈父。予王之爪士。胡轉予於恤。靡所厎止。祈父。亶不聰。胡轉予於恤。有母之屍饔。"
185,白駒,小雅,鴻雁之什,"皎皎白駒。食我場苗。縶之維之。以永今朝。所謂伊人。於焉逍遙。皎皎白駒。食我場藿。縶之維之。以永今夕。所謂伊人。於焉嘉客。皎皎白駒。賁然來思。爾公爾侯。逸豫無期。慎爾優遊。勉爾遁思。皎皎白駒。在彼空穀。生芻一束。其人如玉。毋金玉爾音。而有遐心。"
186,黃鳥,小雅,鴻雁之什,"黃鳥黃鳥。無集於穀。無啄我粟。此邦之人。不我肯穀。言旋言歸。複我邦族。黃鳥黃鳥。無集于桑。無啄我粱。此邦之人。不可與明。言旋言歸。複我諸兄。黃鳥黃鳥。無集於栩。無啄我黍。此邦之人。不可與處。言旋言歸。複我諸父。"
187,我行其野,小雅,鴻雁之什,"我行其野。蔽芾其樗。婚姻之故。言就爾居。爾不我畜。複我邦家。我行其野。言采其蓫。婚姻之故。言就爾宿。爾不我畜。言歸斯複。我行其野。言采其葍。不思舊姻。求爾新特。成不以富。亦祗以異。"
188,斯干,小雅,鴻雁之什,"秩秩斯干。幽幽南山。如竹苞矣。如松茂矣。兄及弟矣。式相好矣。無相猶矣。似續妣祖。築室百堵。西南其戶。爰居爰處。爰笑爰語。約之閣閣。椓之橐橐。風雨攸除。鳥鼠攸去。君子攸芋。如跂斯翼。如矢斯棘。如鳥斯革。如翬斯飛。君子攸躋。殖殖其庭。有覺其楹。噲噲其正。噦噦其冥。君子攸甯。下莞上簟。乃安斯寢。乃寢乃興。乃占我夢。吉夢維何。維熊維羆。維虺維蛇。大人占之。維熊維羆。男子之祥。維虺維蛇。女子之祥。乃生男子。載寢之床。載衣之裳。載弄之璋。其泣喤喤。朱芾斯皇。室家君王。乃生女子。載寢之地。載衣之裼。載弄之瓦。無非無儀。唯酒食是議。無父母詒罹。"
189,無羊,小雅,鴻雁之什,"誰謂爾無羊。三百維群。誰謂爾無牛。九十其犉。爾羊來思。其角濈濈。爾牛來思。其耳濕濕。或降于阿。或飲于池。或寢或訛。爾牧來思。何蓑何笠。或負其餱。三十維物。爾牲則具。爾牧來思。以薪以蒸。以雌以雄。爾羊來思。矜矜兢兢。不騫不崩。麾之以肱。畢來既升。牧人乃夢。眾維魚矣。旐維旟矣。大人占之。眾維魚矣。實維豐年。旐維旟矣。室家溱溱。"
190,節南山,小雅,節南山之什,"節彼南山。維石岩岩。赫赫師尹。民具爾瞻。憂心如惔。不敢戲談。國既卒斬。何用不監。節彼南山。有實其猗。赫赫師尹。不平謂何。天方薦瘥。喪亂弘多。民言無嘉。慘莫懲嗟。尹氏大師。維周之氐。秉國之鈞。四方是維。天子是毗。俾民不迷。不吊昊天。不宜空我師。弗躬弗親。庶民弗信。弗問弗仕。勿罔君子。式夷式已。無小人殆。瑣瑣姻亞。則無膴仕。昊天不傭。降此鞠訩。昊天不惠。降此大戾。君子如屆。俾民心闋。君子如夷。惡怒是違。不吊昊天。亂靡有定。式月斯生。俾民不寧。憂心如酲。誰秉國成。不自為政。卒勞百姓。駕彼四牡。四牡項領。我瞻四方。蹙蹙靡所騁。方茂爾惡。相爾矛矣。既夷既懌。如相酬矣。昊天不平。我王不寧。不懲其心。覆怨其正。家父作誦。以究王訩。式訛爾心。以畜萬邦。"
191,正月,小雅,節南山之什,"正月繁霜。我心憂傷。民之訛言。亦孔之將。念我獨兮。憂心京京。哀我小心。癙憂以癢。父母生我。胡俾我瘉。不自我先。不自我後。好言自口。莠言自口。憂心愈愈。是以有侮。憂心惸惸。念我無祿。民之無辜。並其臣僕。哀我人斯。於何從祿。瞻烏爰止。於誰之屋。瞻彼中林。侯薪侯蒸。民今方殆。視天夢夢。既克有定。靡人弗勝。有皇上帝。伊誰雲憎。謂山蓋卑。為岡為陵。民之訛言。甯莫之懲。召彼故老。訊之占夢。具曰予聖。誰知烏之雌雄。謂天蓋高。不敢不局。謂地蓋厚。不敢不蹐。維號斯言。有倫有脊。哀今之人。胡為虺蜴。瞻彼阪田。有菀其特。天之杌我。如不我克。彼求我則。如不我得。執我仇仇。亦不我力。心之憂矣。如或結之。今茲之正。胡然厲矣。燎之方揚。寧或滅之。赫赫宗周。褒姒滅之。終其永懷。又窘陰雨。其車既載。乃棄爾輔。載輸爾載。將伯助予。無棄爾輔。員於爾輻。屢顧爾僕。不輸爾載。終逾絕險。曾是不意。魚在於沼。亦匪克樂。潛雖伏矣。亦孔之炤。憂心慘慘。念國之為虐。彼有旨酒。又有嘉肴。洽比其鄰。婚姻孔雲。念我獨兮。憂心殷殷。佌佌彼有屋。蔌蔌方有穀。民今之無祿。天夭是椓。哿矣富人。哀此惸獨。"
192,十月之交,小雅,節南山之什,"十月之交。朔月辛卯。日有食之。亦孔之醜。彼月而微。此日而微。今此下民。亦孔之哀。日月告凶。不用其行。四國無政。不用其良。彼月而食。則維其常。此日而食。於何不臧。燁燁震電。不寧不令。百川沸騰。山塚崒崩。高岸為穀。深谷為陵。哀今之人。胡慘莫懲。皇父卿士。番維司徒。家伯維宰。仲允膳夫。棸子內史。蹶維趣馬。楀維師氏。醘妻煽方處。抑此皇父。豈曰不時。胡為我作。不即我謀。徹我牆屋。田卒氵於萊。曰予不戕。禮則然矣。皇父孔聖。作都于向。擇三有事。亶侯多藏。不憖遺一老。俾守我王。擇有車馬。以居徂向。黽勉從事。不敢告勞。無罪無辜。讒口囂囂。下民之孽。匪降自天。噂遝背憎。職競由人。悠悠我裡。亦孔之痗。四方有羨。我獨居憂。民莫不逸。我獨不敢休。天命不徹。我不敢效我友自逸。"
193,雨無正,小雅,節南山之什,"浩浩昊天。不駿其德。降喪饑饉。斬伐四國。旻天疾威。弗慮弗圖。舍彼有罪。既伏其辜。若此無罪。淪胥以鋪。周宗既滅。靡所止戾。正大夫離居。莫知我勩。三事大夫。莫肯夙夜。邦君諸侯。莫肯朝夕。庶曰式臧。覆出為惡。如何昊天。辟言不信。如彼行邁。則靡所臻。凡百君子。各敬爾身。胡不相畏。不畏於天。戎成不退。饑成不遂。曾我暬禦。慘慘日瘁。凡百君子。莫肯用訊。聽言則答。譖言則退。哀哉不能言。匪舌是出。維躬是瘁。哿矣能言。巧言如流。俾躬處休。維曰予仕。孔棘且殆。雲不何使。得罪于天子。亦雲可使。怨及朋友。謂爾遷于王都。曰予未有室家。鼠思泣血。無言不疾。昔爾出居。誰從作爾室。"
194,小旻,小雅,節南山之什,"旻天疾威。敷於下土。謀猶回遹。何日斯沮。謀臧不從。不臧覆用。我視謀猶。亦孔之邛。潝潝訿訿。亦孔之哀。謀之其臧。則具是違。謀之不臧。則具是依。我視謀猶。伊于胡厎。我龜既厭。不我告猶。謀夫孔多。是用不集。發言盈庭。誰敢執其咎。如匪行邁謀。是用不得於道。哀哉為猶。匪先民是程。匪大猶是經。維邇言是聽。維邇言是爭。如彼築室於道謀。是用不潰于成。國雖靡止。或聖或否。民雖靡膴。或哲或謀。或肅或艾。如彼泉流。無淪胥以敗。不敢暴虎。不敢馮河。人知其一。莫知其他。戰戰兢兢。如臨深淵。如履薄冰。"
195,小宛,小雅,節南山之什,"宛彼鳴鳩。翰飛戾天。我心憂傷。念昔先人。明發不寐。有懷二人。人之齊聖。飲酒溫克。彼昏不知。一醉日富。各敬爾儀。天命不又。中原有菽。庶民采之。螟蛉有子。蜾蠃負之。教誨爾子。式穀似之。題彼脊令。載飛載鳴。我日斯邁。而月斯征。夙興夜寐。毋忝爾所生。交交桑扈。率場啄粟。哀我填寡。宜岸宜獄。握粟出蔔。自何能穀。溫溫恭人。如集於木。惴惴小心。如臨于穀。戰戰兢兢。如履薄冰。"
196,小弁,小雅,節南山之什,"弁彼鴬斯。歸飛提提。民莫不穀。我獨於罹。何辜於天。我罪伊何。心之憂矣。雲如之何。踧踧周道。鞫為茂草。我心憂傷。惄焉如搗。假寐永歎。維憂用老。心之憂矣。疢如疾首。維桑與梓。必恭敬止。靡瞻匪父。靡依匪母。不屬於毛。不罹於裡。天之生我。我辰安在。菀彼柳斯。鳴蜩嘒嘒。有漼者淵。萑葦淠淠。譬彼舟流。不知所屆。心之憂矣。不遑假寐。鹿斯之奔。維足伎伎。雉之朝雊。尚求其雌。譬彼壞木。疾用無枝。心之憂矣。甯莫之知。相彼投兔。尚或先之。行有死人。尚或墐之。君子秉心。維其忍之。心之憂矣。涕既隕之。君子信讒。如或酬之。君子不惠。不舒究之。伐木掎矣。析薪扡矣。舍彼有罪。予之佗矣。莫高匪山。莫浚匪泉。君子無易由言。耳屬於垣。無逝我梁。無發我笱。我躬不閱。遑恤我後。"
197,巧言,小雅,節南山之什,"悠悠昊天。曰父母且。無罪無辜。亂如此幠。昊天已威。予慎無罪。昊天大幠。予慎無辜。亂之初生。僭始既涵。亂之又生。君子信讒。君子如怒。亂庶遄沮。君子如祉。亂庶遄已。君子屢盟。亂是用長。君子信盜。亂是用暴。盜言孔甘。亂是用餤。匪其止共。維王之邛。奕奕寢廟。君子作之。秩秩大猷。聖人莫之。他人有心。予忖度之。躍躍毚兔。遇犬獲之。荏染柔木。君子樹之。往來行言。心焉數之。蛇蛇碩言。出自口矣。巧言如簧。顏之厚矣。彼何人斯。居河之麋。無拳無勇。職為亂階。既微且尰。爾勇伊何。為猶將多。爾居徒幾何。"
198,何人斯,小雅,節南山之什,"彼何人斯。其心孔艱。胡逝我梁。不入我門。伊誰雲從。維暴之雲。二人從行。誰為此禍。胡逝我梁。不入唁我。始者不如今。雲不我可彼何人斯。胡逝我陳。我聞其聲。不見其身。不愧於人。不畏於天。彼何人斯。其為飄風。胡不自北。胡不自南。胡逝我梁。絺攪我心。爾之安行。亦不遑舍。爾之亟行。遑脂爾車。一者之來。雲何其盱。爾還而入。我心易也。還而不入。否難知也。一者之來。俾我絺也。伯氏吹塤。仲氏吹篪。及爾如貫。諒不我鄭出此三物。以詛爾斯。為鬼為蜮。則不可得。有靦面目。視人罔極。作此好歌。以極反側。"
199,巷伯,小雅,節南山之什,"萋兮斐兮。成是貝錦。彼譖人者。亦已大甚。哆兮侈兮。成是南箕。彼譖人者。誰適與謀。緝緝翩翩。謀欲譖人。慎爾言也。謂爾不信。捷捷幡幡。謀欲譖言。豈不爾受。既其女遷。驕人好好。勞人草草。蒼天蒼天。視彼驕人。矜此勞人。彼譖人者。誰適與謀。取彼譖人。投畀豺虎。豺虎不食。投畀有北。有北不受。投畀有昊。楊園之道。猗於畝丘。寺人孟子。作為此詩。凡百君子。敬而聽之。"
200,穀風,小雅,穀風之什,"習習穀風。維風及雨。將恐將懼。維予與女。將安將樂。女轉棄予。習習穀風。維風及頹。將恐將懼。置予於懷。將安將樂。棄予如遺。習習穀風。維山崔嵬。無草不死。無木不萎。忘我大德。思我小怨。"
201,蓼莪,小雅,穀風之什,"蓼蓼者莪。匪莪伊蒿。哀哀父母。生我劬勞。蓼蓼者莪。匪莪伊蔚。哀哀父母。生我勞瘁。瓶之罄矣。維罍之恥。鮮民之生。不如死之久矣。無父何怙。無母何恃。出則銜恤。入則靡至。父兮生我。母兮鞠我。撫我畜我。長我育我。顧我複我。出入腹我。欲報之德。昊天罔極。南山烈烈。飄風發發。民莫不穀。我獨何害。南山律律。飄風弗弗。民莫不穀。我獨不卒。"
202,大東,小雅,穀風之什,"有饛簋飧。有捄棘匕。周道如砥。其直如矢。君子所履。小人所視。眷言顧之。潸焉出涕。小東大東。杼柚其空。糾糾葛屨。可以履霜。佻佻公子。行彼周行。既往既來。使我心疚。有冽氿泉。無浸獲薪。契契寤歎。哀我憚人。薪是獲薪。尚可載也。哀我憚人。亦可息也。東人之子。職勞不來。西人之子。粲粲衣服。舟人之子。熊羆是裘。私人之子。百僚是試。或以其酒。不以其漿。鞙鞙佩璲。不以其長。維天有漢。監亦有光。跂彼織女。終日七襄。雖則七襄。不成報章。\ue803彼牽牛。不以服箱。東有啟明。西有長庚。有捄天畢。載施之行。維南有箕。不可以簸揚。維北有鬥。不可以挹酒漿。維南有箕。載翕其舌。維北有鬥。西柄之揭。"
203,四月,小雅,穀風之什,"四月維夏。六月徂署。先祖匪人。胡寧忍予。秋日淒淒。百卉具腓。亂離瘼矣。爰其適歸。冬日烈烈。飄風發發。民莫不穀。我獨何害。山有嘉卉。侯栗侯梅。廢為殘賊。莫知其尤。相彼泉水。載清載濁。我日構禍。曷雲能穀。滔滔江漢。南國之紀。盡瘁以仕。甯莫我有。匪鶉匪鳶。翰飛戾天。匪鱣匪鮪。潛逃於淵。山有蕨薇。隰有杞桋。君子作歌。維以告哀。"
204,北山,小雅,穀風之什,"陟彼北山。言采其杞。偕偕士子。朝夕從事。王事靡盬。憂我父母。溥天之下。莫非王土。率土之濱。莫非王臣。大夫不均。我從事獨賢。四牡彭彭。王事傍傍。嘉我未老。鮮我方將。旅力方剛。經營四方。或燕燕居息。或盡瘁事國。或息偃在床。或不已於行。或不知叫號。或慘慘劬勞。或棲遲偃仰。或王事鞅掌。或湛樂飲酒。或慘慘畏咎。或出入風議。或靡事不為。"
205,無將大車,小雅,穀風之什,"無將大車。祇自塵兮。無思百憂。祇自疧兮。無將大車。維塵冥冥。無思百憂。不出於熲。無將大車。維塵雍兮。無思百憂。祇自重兮。"
206,小明,小雅,穀風之什,"明明上天。照臨下土。我征徂西。至於艽野。二月初吉。載離寒暑。心之憂矣。其毒大苦。念彼共人。涕零如雨。豈不懷歸。畏此罪罟。昔我往矣。日月方除。曷雲其還。歲聿雲莫。念我獨兮。我事孔庶。心之憂矣。憚我不暇。念彼共人。眷眷懷顧。豈不懷歸。畏此譴怒。昔我往矣。日月方奧。曷雲其還。政事愈蹙。歲聿雲莫。采蕭獲菽。心之憂矣。自詒伊戚。念彼共人。興言出宿。豈不懷歸。畏此反覆。嗟爾君子。無恒安處。靖共爾位。正直是與。神之聽之。式穀以女。嗟爾君子。無恒安息。靖共爾位。好是正直。神之聽之。介爾景福。"
207,鼓鐘,小雅,穀風之什,"鼓鐘將將。淮水湯湯。憂心且傷。淑人君子。懷允不忘。鼓鐘喈喈。淮水湝湝。憂心且悲。淑人君子。其德不回。鼓鐘伐鼛。淮有三洲。憂心且妯。淑人君子。其德不猶。鼓鐘欽欽。鼓瑟鼓琴。笙磬同音。以雅以南。以龠不僭。"
208,楚茨,小雅,穀風之什,"楚楚者茨。言抽其棘。自昔何為。我蓺黍稷。我黍與與。我稷翼翼。我倉既盈。我庾維億。以為酒食。以享以祀。以妥以侑。以介景福。濟濟蹌蹌。絜爾牛羊。以往烝嘗。或剝或亨。或四或將。祝祭於祊。祀事孔明。先祖是皇。神保是饗。孝孫有慶。報以介福。萬壽無疆。執爨踖踖。為俎孔碩。或燔或炙。君婦莫莫。為豆孔庶。為賓為客。獻酬交錯。禮儀卒度。笑語卒獲。神保是格。報以介福。萬壽攸酢。我孔戁矣。式禮莫愆。工祝致告。徂賚孝孫。苾芬孝祀。神嗜飲食。蔔爾百福。如幾如式。既齊既稷。既匡既敕。永錫爾極。時萬時億。禮儀既備。鐘鼓既戒。孝孫徂位。工祝致告。神具醉止。皇屍載起。鼓鐘送屍。神保聿歸。諸宰君婦。廢徹不遲。諸父兄弟。備言燕私。樂具入奏。以綏後祿。爾肴既將。莫怨具慶。既醉既飽。小大稽首。神嗜飲食。使君壽考。孔惠孔時。維其盡之。子子孫孫。勿替引之。"
209,信南山,小雅,穀風之什,"信彼南山。維禹甸之。畇畇原隰。曾孫田之。我疆我理。南東其畝。上天同雲。雨雪雰雰。益之以霡霂。既優既渥。既沾既足。生我百穀。疆埸翼翼。黍稷彧彧。曾孫之穡。以為酒食。畀我屍賓。壽考萬年。中田有廬。疆埸有瓜。是剝是菹。獻之皇祖。曾孫壽考。受天之祜。祭以清酒。從以騂牡。享于祖考。執其鸞刀。以啟其毛。取其血膋。是烝是享。苾苾芬芬。祀事孔明。先祖是皇。報以介福。萬壽無疆。"
210,甫田,小雅,甫田之什,"倬彼甫田。歲取十千。我取其陳。食我農人。自古有年。今適南畝。或耘或耔。黍稷薿薿。攸介攸止。烝我髦士。以我齊明。與我犧羊。以社以方。我田既臧。農夫之慶。琴瑟擊鼓。以禦田祖。以祈甘雨。以介我稷黍。以穀我士女。曾孫來止。以其婦子。饁彼南畝。田畯至喜。攘其左右。嘗其旨否。禾易長畝。終善且有。曾孫不怒。農夫克敏。曾孫之稼。如茨如梁。曾孫之庾。如坻如京。乃求千斯倉。乃求萬斯箱。黍稷稻粱。農夫之慶。報以介福。萬壽無疆。"
211,大田,小雅,甫田之什,"大田多稼。既種既戒。既備乃事。以我覃耜。俶載南畝。播厥百穀。既庭且碩。曾孫是若。既方既皂。既堅既好。不稂不莠。去其螟螣。及其蟊賊。無害我田稚。田祖有神。秉畀炎火。有渰萋萋。興雨祈祈。雨我公田。遂及我私。彼有不獲稚。此有不斂穧。彼有遺秉。此有滯穗。伊寡婦之利。曾孫來止。以其婦子。饁彼南畝。田畯至喜。來方禋祀。以其騂黑。與其黍稷。以享以祀。以介景福。"
212,瞻彼洛矣,小雅,甫田之什,"瞻彼洛矣。維水泱泱。君子至止。福祿如茨。韎韐有奭。以作六師。瞻彼洛矣。維水泱泱。君子至止。鞸琫有珌。君子萬年。保其家室。瞻彼洛矣。維水泱泱。君子至止。福祿既同。君子萬年。保其家邦。"
213,裳裳者華,小雅,甫田之什,"裳裳者華。其葉湑兮。我覯之子。我心寫兮。我心寫兮。是以有譽處兮。裳裳者華。芸其黃矣。我覯之子。維其有章矣。維其有章矣。是以有慶矣。裳裳者華。或黃或白。我覯之子。乘其四駱。乘其四駱。六轡沃若。左之左之。君子宜之。右之右之。君子有之。維其有之。是以似之。"
214,桑扈,小雅,甫田之什,"交交桑扈。有鶯其羽。君子樂胥。受天之祜。交交桑扈。有鶯其領。君子樂胥。萬邦之屏。之屏之翰。百辟為憲。不戢不難。受福不那。兕觥其觩。旨酒思柔。彼交匪敖。萬福來求。"
215,鴛鴦,小雅,甫田之什,"鴛鴦於飛。畢之羅之。君子萬年。福祿宜之。鴛鴦在梁。戢其左翼。君子萬年。宜其遐福。乘馬在廄。摧之秣之。君子萬年。福祿艾之。乘馬在廄。秣之摧之。君子萬年。福祿綏之。"
216,頍弁,小雅,甫田之什,"有頍者弁。實維伊何。爾酒既旨。爾肴既嘉。豈伊異人。兄弟匪他。蔦與女蘿。施于松柏。未見君子。憂心奕奕。既見君子。庶幾說懌。有頍者弁。實維何期。爾酒既旨。爾肴既時。豈伊異人。兄弟具來。蔦與女蘿。施於松上。未見君子。憂心怲怲。既見君子。庶幾有臧。有頍者弁。實維在首。爾酒既旨。爾肴既阜。豈伊異人。兄弟甥舅。如彼雨雪。先集維霰。死喪無日。無幾相見。樂酒今夕。君子維宴。"
217,車舝,小雅,甫田之什,"間關車之舝兮。思孌季女逝兮。匪饑匪渴。德音來括。雖無好友。式燕且喜。依彼平林。有集維鷮。辰彼碩女。令德來教。式燕且譽。好爾無射。雖無旨酒。式飲庶幾。雖無嘉肴。式食庶幾。雖無德與女。式歌且舞。陟彼高岡。析其柞薪。析其柞薪。其葉湑兮。鮮我覯爾。我心寫兮。高山仰止。景行行止。四牡騑騑。六轡如琴。覯爾新婚。以慰我心。"
218,青蠅,小雅,甫田之什,"營營青蠅。止于樊。豈弟君子。無信讒言。營營青蠅。止於棘。讒人罔極。交亂四國。營營青蠅。止於榛。讒人罔極。構我二人。"
219,賓之初筵,小雅,甫田之什,"賓之初筵。左右秩秩。籩豆有楚。殽核維旅。酒既和旨。飲酒孔偕。鐘鼓既設。舉酬逸逸。大侯既抗。弓矢斯張。射夫既同。獻爾發功。發彼有的。以祈爾爵。籥舞笙鼓。樂既和奏。烝衎烈祖。以洽百禮。百禮既至。有壬有林。錫爾純嘏。子孫其湛。其湛曰樂。各奏爾能。賓載手仇。室人入又。酌彼康爵。以奏爾時。賓之初筵。溫溫其恭。其未醉止。威儀反反。曰既醉止。威儀幡幡。舍其坐遷。屢舞仙仙。其未醉止。威儀抑抑。曰既醉止。威儀抑抑。是曰既醉。不知其秩。賓既醉止。載號載呶。亂我籩豆。屢舞僛僛。是曰既醉。不知其郵。側弁之俄。屢舞傞傞。既醉而出。並受其福。醉而不出。是謂伐德。飲酒孔嘉。維其令儀。凡此飲酒。或醉或否。既立之監。或佐之史。彼醉不臧。不醉反恥。式勿從謂。無俾大怠。匪言勿言。匪由勿語。由醉之言。俾出童羖。三爵不識。矧敢多又。"
220,魚藻,小雅,魚藻之什,"魚在在藻。有頒其首。王在在鎬。豈樂飲酒。魚在在藻。有莘其尾。王在在鎬。飲酒樂豈。魚在在藻。依于其蒲。王在在鎬。有那其居。"
221,采菽,小雅,魚藻之什,"采菽采菽。筐之莒之。君子來朝。何錫予之。雖無予之。路車乘馬。又何予之。玄袞及黼。觱沸檻泉。言采其芹。君子來朝。言觀其旂。其旂淠淠。鸞聲嘒嘒。載驂載駟。君子所屆。赤芾在股。邪幅在下。彼交匪紓。天子所予。樂只君子。天子命之。樂只君子。福祿申之。維柞之枝。其葉蓬蓬。樂只君子。殿天子之邦。樂只君子。萬福攸同。平平左右。亦是率從。汎汎楊舟。紼纚維之。樂只君子。天子葵之。樂只君子。福祿膍之。優哉遊哉。亦是戾矣。"
222,角弓,小雅,魚藻之什,"騂騂角弓。翩其反矣。兄弟婚姻。無胥遠矣。爾之遠矣。民胥然矣。爾之教矣。民胥效矣。此令兄弟。綽綽有裕。不令兄弟。交相為愈。民之無良。相怨一方。受爵不讓。至於已斯亡。老馬反為駒。不顧其後。如食宜饇。如酌孔取。毋教猱升木。如塗塗附。君子有徽猷。小人與屬。雨雪瀌瀌。見晛曰消。莫肯下遺。式居婁驕。雨雪浮浮。見晛曰流。如蠻如髦。我是用憂。"
223,菀柳,小雅,魚藻之什,"有菀者柳。不尚息焉。上帝甚蹈。無自暱焉。俾予靖之。後予極焉。有菀者柳。不尚愒焉。上帝甚蹈。無自瘵焉。俾予靖之。後予邁焉。有鳥高飛。亦傅於天。彼人之心。於何其臻。曷予靖之。居以凶矜。"
224,都人士,小雅,魚藻之什,"彼都人士。狐裘黃黃。其容不改。出言有章。行歸於周。萬民所望。彼都人士。台笠緇撮。彼君子女。綢直如發。我不見兮。我心不說。彼都人士。充耳琇實。彼君子女。謂之尹吉。我不見兮。我心苑結。彼都人士。垂帶而厲。彼君子女。卷髮如蠆。我不見兮。言從之邁。匪伊垂之。帶則有餘。匪伊卷之。發則有旟。我不見兮。雲何盱矣。"
225,采綠,小雅,魚藻之什,"終朝采綠。不盈一匊。予發曲局。薄言歸沐。終朝采藍。不盈一襜。五日為期。六日不詹。之子於狩。言韔其弓。之子於釣。言綸之繩。其釣維何。維魴及鱮。維魴及鱮。薄言觀者。"
226,黍苗,小雅,魚藻之什,"芃芃黍苗。陰雨膏之。悠悠南行。召伯勞之。我任我輦。我車我牛。我行既集。蓋雲歸哉。我徒我禦。我師我旅。我行既集。蓋雲歸處。肅肅謝功。召伯營之。烈烈征師。召伯成之。原隰既平。泉流既清。召伯有成。王心則寧。"
227,隰桑,小雅,魚藻之什,"隰桑有阿。其葉有難。既見君子。其樂如何。隰桑有阿。其葉有沃。既見君子。雲何不樂。隰桑有阿。其葉有幽。既見君子。德音孔膠。心乎愛矣。遐不謂矣。中心藏之。何日忘之。"
228,白華,小雅,魚藻之什,"白華菅兮。白茅束兮。之子之遠。俾我獨兮。英英白雲。露彼菅茅。天步艱難。之子不猶。滮池北流。浸彼稻田。嘯歌傷懷。念彼碩人。樵彼桑薪。卬烘於煁。維彼碩人。實勞我心。鼓鐘于宮。聲聞於外。念子懆懆。視我邁邁。有鶖在梁。有鶴在林。維彼碩人。實勞我心。鴛鴦在梁。戢其左翼。之子無良。二三其德。有扁斯石。履之卑兮。之子之遠。俾我疧兮。"
229,綿蠻,小雅,魚藻之什,"綿蠻黃鳥。止于丘阿。道之雲遠。我勞如何。飲之食之。教之誨之。命彼後車。謂之載之。綿蠻黃鳥。止於丘隅。豈敢憚行。畏不能趨。飲之食之。教之誨之。命彼後車。謂之載之。綿蠻黃鳥。止於丘側。豈敢憚行。畏不能極。飲之食之。教之誨之。命彼後車。謂之載之。"
230,瓠葉,小雅,魚藻之什,"幡幡瓠葉。采之亨之。君子有酒。酌言嘗之。有兔斯首。炮之燔之。君子有酒。酌言獻之。有兔斯首。燔之炙之。君子有酒。酌言酢之。有兔斯首。燔之炮之。君子有酒。酌言酬之。"
231,漸漸之石,小雅,魚藻之什,"漸漸之石。維其高矣。山川悠遠。維其勞矣。武人東征。不遑朝矣。漸漸之石。維其卒矣。山川悠遠。曷其沒矣。武人東征。不遑出矣。有豕白蹢。烝涉波矣。月離於畢。俾滂沱矣。武人東征。不皇他矣。"
232,苕之華,小雅,魚藻之什,"苕之華。芸其黃矣。心之憂矣。維其傷矣。苕之華。其葉青青。知我如此。不如無生。牂羊墳首。三星在罶。人可以食。鮮可以飽。"
233,何草不黃,小雅,魚藻之什,"何草不黃。何日不行。何人不將。經營四方。何草不玄。何人不矜。哀我征夫。獨為匪民。匪兕匪虎。率彼曠野。哀我征夫。朝夕不暇。有芃者狐。率彼幽草。有棧之車。行彼周道。"
234,文王,大雅,文王之什,"文王在上。于昭於天。周雖舊邦。其命維新。有周不顯。帝命不時。文王陟降。在帝左右。亹亹文王。令聞不已。陳錫哉周。侯文王孫子。文王孫子。本支百世。凡周之士。不顯亦世。世之不顯。厥猶翼翼。思皇多士。生此王國。王國克生。維周之楨。濟濟多士。文王以寧。穆穆文王。於緝熙敬止。假哉天命。有商孫子。商之孫子。其麗不億。上帝既命。侯于周服。侯服于周。天命靡常。殷士膚敏。裸將於京。厥作裸將。常服黼冔。王之藎臣。無念爾祖。無念爾祖。聿修厥德。永言配命。自求多福。殷之未喪師。克配上帝。宜鑒於殷。駿命不易。命之不易。無遏爾躬。宣昭義問。有虞殷自天。上天之載。無聲無臭。儀刑文王。萬邦作孚。"
235,大明,大雅,文王之什,"明明在下。赫赫在上。天難忱斯。不易維王。天位殷適。使不挾四方。摯仲氏任。自彼殷商。來嫁于周。曰嬪於京。乃及王季。維德之行。大任有身。生此文王。維此文王。小心翼翼。昭事上帝。聿懷多福。厥德不回。以受方國。天監在下。有命既集。文王初載。天作之合。在洽之陽。在渭之涘。文王嘉止。大邦有子。大邦有子。伣天之妹。文定厥祥。親迎於渭。造舟為梁。不顯其光。有命自天。命此文王。于周於京。纘女維莘。長子維行。篤生武王。保右命爾。燮伐大商。殷商之旅。其會如林。矢於牧野。維予侯興。上帝臨女。無二爾心。牧野洋洋。檀車煌煌。駟騵彭彭。維師尚父。時維鷹揚。涼彼武王。四伐大商。會朝清明。"
236,綿,大雅,文王之什,"綿綿瓜瓞。民之初生。自土沮漆。古公亶父。陶複陶冗。未有家室。古公亶父。來朝走馬。率西水滸。至於岐下。爰及薑女。聿來胥宇。周原膴膴。堇荼如飴。爰始爰謀。爰契我龜。曰止曰時。築室於茲。乃慰乃止。乃左乃右。乃疆乃理。乃宣乃畝。自西徂東。周爰執事。乃召司空。乃召司徒。俾立室家。其繩則直。縮版以載。作廟翼翼。捄之陾。度之薨薨。築之登登。削屢馮馮。百堵皆興。鼛鼓弗勝。乃立皋門。皋門有伉。乃立應門。應門將將。乃立塚土。戎醜攸行。四不殄厥慍。亦不隕厥問。柞棫拔矣。行道兌矣。混夷駾矣。維其喙矣。虞芮質厥成。文王蹶厥生。予曰有疏附。予曰有先後。予曰有奔奏。予曰有禦侮。"
237,棫樸,大雅,文王之什,"芃芃棫樸。薪之槱之。濟濟辟王。左右趣之。濟濟辟王。左右奉璋。奉璋峨峨。髦士攸宜。淠彼涇舟。烝徒楫之。周王於邁。六師及之。倬彼雲漢。為章於天。周王壽考。遐不作人。追琢其章。金玉其相。勉勉我王。綱紀四方。"
238,旱麓,大雅,文王之什,"瞻彼旱麓。榛楛濟濟。豈弟君子。干祿豈弟。瑟彼玉瓚。黃流在中。豈弟君子。福祿攸降。鳶飛戾天。魚躍於淵。豈弟君子。遐不作人。清酒既載。騂牡既備。以享以祀。以介景福。瑟彼柞棫。民所燎矣。豈弟君子。神所勞矣。莫莫葛藟。施於條枚。豈弟君子。求福不回。"
239,思齊,大雅,文王之什,"思齊大任。文王之母。思媚周薑。京室之婦。大姒嗣徽音。則百斯男。惠于宗公。神罔時怨。神罔時恫。刑于寡妻。至於兄弟。以禦於家邦。雍雍在宮。肅肅在廟。不顯亦臨。無射亦保。四戎疾不殄。烈假不瑕。不聞亦式。不諫亦入。四成人有德。小子有造。古之人無斁。譽髦斯士。"
240,皇矣,大雅,文王之什,"皇矣上帝。臨下有赫。監觀四方。求民之莫。維此二國。其政不獲。維彼四國。爰究爰度。上帝耆之。憎其式廓。乃眷西顧。此維與宅。作之屏之。其菑其翳。修之平之。其灌其栵。啟之辟之。其檉其椐。攘之剔之。其檿其柘。帝遷明德。串夷載路。天立厥配。受命既固。帝省其山。柞棫斯拔。松柏斯兌。帝作邦作對。自大伯王季。維此王季。因心則友。則友其兄。則篤其慶。載錫之光。受祿無喪。奄有四方。維此王季。帝度其心。貊其德音。其德克明。克明克類。克長克君。王此大邦。克順克比。比于文王。其德靡悔。既受帝祉。施于孫子。帝謂文王。無然畔援。無然歆羨。誕先登於岸。密人不恭。敢距大邦。侵阮徂共。王赫斯怒。爰整其旅。以按徂旅。以篤于周祜。以對於天下。依其在京。侵自阮疆。陟我高岡。無矢我陵。我陵我阿。無飲我泉。我泉我池。度其鮮原。居岐之陽。在渭之將。萬邦之方。下民之王。帝謂文王。予懷明德。不大聲以色。不長夏以革。不識不知。順帝之則。帝謂文王。訽爾仇方。同爾弟兄。以爾鉤援。與爾臨沖。以伐崇墉。臨沖閑閑。崇墉言言。執訊連連。攸馘安安。是類是禡。是致是附。四方以無侮。臨沖茀茀。崇墉仡仡。是伐是四。是絕是忽。四方以無拂。"
241,靈台,大雅,文王之什,"經始靈台。經之營之。庶民攻之。不日成之。經始勿亟。庶民子來。王在靈囿。麀鹿攸伏。麀鹿濯濯。白鳥翯翯。王在靈沼。於牣魚躍。虡業維樅。賁鼓維鏞。于論鼓鐘。于樂辟雍。于論鼓鐘。于樂辟雍。鼉鼓逢逢。矇瞍奏公。"
242,下武,大雅,文王之什,"下武維周。世有哲王。三後在天。王配於京。王配於京。世德作求。永言配命。成王之孚。成王之孚。下土之式。永言孝思。孝思維則。媚茲一人。應侯順德。永言孝思。昭哉嗣服。昭茲來許。繩其祖武。于萬斯年。受天之祜。受天之祜。四方來賀。于萬斯年。不遐有佐。"
243,文王有聲,大雅,文王之什,"文王有聲。遹駿有聲。遹求厥寧。遹觀厥成。文王烝哉。文王受命。有此武功。既伐於崇。作邑于豐。文王烝哉。築城伊淢。作豐伊匹。匪棘其欲。遹追來孝。王后烝哉。王公伊濯。維豐之垣。四方攸同。王后維翰。王后烝哉。豐水東注。維禹之績。四方攸同。皇王維辟。皇王烝哉。鎬京辟雍。自西自東。自南自北。無思不服。皇王烝哉。考卜維王。宅是鎬京。維龜正之。武王成之。武王烝哉。豐水有芑。武王豈不仕。詒厥孫謀。以燕翼子。武王烝哉。"
244,生民,大雅,生民之什,"厥初生民。時維薑嫄。生民如何。克禋克祀。以弗無子。履帝武敏歆。攸介攸止。載震載夙。載生載育。時維後稷。誕彌厥月。先生如達。不拆不副。無菑無害。以赫厥靈。上帝不寧。不康禋祀。居然生子。誕寘之隘巷。牛羊腓字之。誕寘之平林。會伐平林。誕寘之寒冰。鳥覆翼之。鳥乃去矣。後稷呱矣。實覃實訏。厥聲載路。誕實匍匐。克岐克嶷。以就口食。蓺之荏菽。荏菽旆旆。禾役穟穟。麻麥幪幪。瓜瓞唪唪。誕後稷之穡。有相之道。茀厥豐草。種之黃茂。實方實苞。實種實褎。實發實秀。實堅實好。實穎實栗。即有邰家室。誕降嘉種。維秬維秠。維穈維芑。恒之秬秠。是獲是畝。恒之穈芑。是任是負。以歸肇祀。誕我祀如何。或舂或揄。或簸或蹂。釋之叟叟。烝之浮浮。載謀載惟。取蕭祭脂。取羝以軷。載燔載烈。以興嗣歲。卬盛於豆。于豆於登。其香始升。上帝居歆。胡臭亶時。後稷肇祀。庶無罪悔。以迄於今。"
245,行葦,大雅,生民之什,"敦彼行葦。牛羊勿踐履。方苞方體。維葉泥泥。戚戚兄弟。莫遠具爾。或四之筵。或授之幾。四筵設席。授幾有緝禦。或獻或酢。洗爵奠斝。醓醢以薦。或燔或炙。嘉肴脾臄。或歌或咢。敦弓既堅。四鍭既均。舍矢既均。序賓以賢。敦弓既句。既挾四鍭。四鍭如樹。序賓以不侮。曾孫維主。酒醴維醽。酌以大鬥。以祈黃耇。黃耇台背。以引以翼。壽考維祺。以介景福。"
246,既醉,大雅,生民之什,"既醉以酒。既飽以德。君子萬年。介爾景福。既醉以酒。爾肴既將。君子萬年。介爾昭明。昭明有融。高朗令終。令終有俶。公屍嘉告。其告維何。籩豆靜嘉。朋友攸攝。攝以威儀。威儀孔時。君子有孝子。孝子不匱。永錫爾類。其類維何。室家之壺。君子萬年。永錫祚胤。其胤維何。天被爾祿。君子萬年。景命有僕。其僕維何。厘爾女士。厘爾女士。從以孫子。"
247,鳧鷖,大雅,生民之什,"鳧鷖在涇。公屍在燕來寧。爾酒既清。爾肴既馨。公屍燕飲。福祿來成。鳧鷖在沙。公屍來燕來宜。爾酒既多。爾肴既嘉。公屍燕飲。福祿來為。鳧鷖在渚。公屍來燕來處。爾酒既湑。爾肴伊脯。公屍燕飲。福祿來下。鳧鷖在潀。公屍來燕來宗。既燕于宗。福祿攸降。公屍燕飲。福祿來崇。鳧鷖在亹。公屍來止熏熏。旨酒欣欣。燔炙芬芬。公屍燕飲。無有後艱。"
248,假樂,大雅,生民之什,"假樂君子。顯顯令德。宜民宜人。受祿於天。保右命之。自天申之。千祿百福。子孫千億。穆穆皇皇。宜君宜王。不愆不忘。率由舊章。威儀抑抑。德音秩秩。無怨無惡。率由群匹。受福無疆。四方之綱。之綱之紀。燕及朋友。百辟卿士。媚于天子。不解於位。民之攸塈。"
249,公劉,大雅,生民之什,"篤公劉。匪居匪康。乃埸乃疆。乃積乃倉。乃裹餱糧。于橐於囊。思輯用光。弓矢斯張。干戈戚揚。爰方啟行。篤公劉。于胥斯原。既庶既繁。既順乃宣。而無永歎。陟則在巘。複降在原。何以舟之。維玉及瑤。鞞琫容刀。篤公劉。逝彼百泉。瞻彼溥原。乃陟南岡。乃覯於京。京師之野。于時處處。于時廬旅。于時言言。于時語語。篤公劉。於京斯依。蹌蹌濟濟。俾筵俾幾。既登乃依。乃造其曹。執豕於牢。酌之用匏。食之飲之。君之宗之。篤公劉。既溥既長。既景乃岡。相其陰陽。觀其流泉。其軍三單。度其隰原。徹田為糧。度其夕陽。豳居允荒。篤公劉。於豳斯館。涉渭為亂。取厲取鍛。止基乃理。爰眾爰有。夾其皇澗。溯其過澗。止旅乃密。芮鞫之即。"
250,泂酌,大雅,生民之什,"泂酌彼行潦。挹彼注茲。可以餴饎。豈弟君子。民之父母。泂酌彼行潦。挹彼注茲。可以濯罍。豈弟君子。民之攸歸。泂酌彼行潦。挹彼注茲。可以濯溉。豈弟君子。民之攸墍。"
251,卷阿,大雅,生民之什,"有卷者阿。飄風自南。豈弟君子。來遊來歌。以矢其音。伴奐爾遊矣。優遊爾休矣。豈弟君子。俾爾彌爾性。似先公酋矣。爾土宇昄章。亦孔之厚矣。豈弟君子。俾爾彌爾性。百神爾主矣。爾受命長矣。茀祿爾康矣。豈弟君子。俾爾彌爾性。純嘏爾常矣。有馮有翼。有孝有德。以引以翼。豈弟君子。四方為則。顒顒卬卬。如圭如璋。令聞令望。豈弟君子。四方為綱。鳳凰於飛。翽翽其羽。亦集爰止。藹藹王多起士。維君子使。媚于天子。鳳凰於飛。翽翽其羽。亦傅於天。藹藹王多吉人。維君子命。媚于庶人。鳳凰鳴矣。于彼高岡。梧桐生矣。於彼朝陽。菶菶萋萋。雍雍喈喈。君子之車。既庶且多。君子之馬。既閑且馳。矢詩不多。維以遂歌。"
252,民勞,大雅,生民之什,"民亦勞止。汔可小康。惠此中國。以綏四方。無縱詭隨。以謹無良。式遏寇虐。憯不畏明。柔遠能邇。以定我王。民亦勞止。汔可小休。惠此中國。以為民逑。無縱詭隨。以謹惛怓。式遏寇虐。無俾民憂。無棄爾勞。以為王休。民亦勞止。汔可小息。惠此京師。以綏四國。無縱詭隨。以謹罔極。式遏寇虐。無俾作慝。敬慎威儀。以近有德。民亦勞止。汔可小愒。惠此中國。俾民憂泄。無縱詭隨。以謹醜厲。式遏寇虐。無俾正敗。戎雖小子。而式弘大。民亦勞止。汔可小安。惠此中國。國無有殘。無縱詭隨。以謹繾綣。式遏寇虐。無俾正反。王欲玉女。是用大諫。"
253,板,大雅,生民之什,"上帝板板。下民卒癉。出話不然。為猶不遠。靡聖管管。不實於亶。猶之未遠。是用大諫。天之方難。無然憲憲。天之方蹶。無然泄泄。辭之輯矣。民之洽矣。辭之懌矣。民之莫矣。我雖異事。及爾同僚。我即爾謀。聽我囂囂。我言維服。勿以為笑。先民有言。詢於芻蕘。天之方虐。無然謔謔。老夫灌灌。小子蹻蹻。匪我言耄。爾用憂謔。多將熇熇。不可救藥。天之方懠。無為誇毗。威儀卒迷。善人載屍。民之方殿屎。則莫我敢葵。喪亂蔑資。曾莫惠我師。天之牖民。如塤如篪。如璋如圭。如取如攜。攜無曰益。牖民孔易。民之多辟。無自立辟。價人維藩。大師維垣。大邦維屏。大宗維翰。懷德維寧。宗子維城。無俾城壞。無獨斯畏。敬天之怒。無敢戲豫。敬天之渝。無敢馳驅。昊天曰明。及爾出王。昊天曰旦。及爾遊衍。"
254,蕩,大雅,蕩之什,"蕩蕩上帝。下民之辟。疾威上帝。其命多辟。天生烝民。其命匪諶。靡不有初。鮮克有終。文王曰諮。諮汝殷商。曾是彊禦。曾是掊克。曾是在位。曾是在服。天降滔德。女興是力。文王曰諮。諮女殷商。而秉義類。彊禦多懟。流言以對。寇攘式內。侯作侯祝。靡屆靡究。文王曰諮。諮女殷商。女炰烋於中國。斂怨以為德。不明爾德。時無背無側。爾德不明。以無陪無卿。文王曰諮。諮女殷商。天不湎爾以酒。不義從式。既衍爾止。靡明靡晦。式號式呼。俾晝作夜。文王曰諮。諮女殷商。如蜩如螗。如沸如羹。小大近喪。人尚乎由行。內奰於中國。覃及鬼方。文王曰諮。諮女殷商。匪上帝不時。殷不用舊。雖無老成人。尚有典刑。曾是莫聽。大命以傾。文王曰諮。諮女殷商。人亦有言。顛沛之揭。枝葉未有害。本實先撥。殷鑒不遠。在夏後之世。"
255,抑,大雅,蕩之什,"抑抑威儀。維德之隅。人亦有言。靡哲不愚。庶人之愚。亦職維疾。哲人之愚。亦維斯戾。無競維人。四方其訓之。有覺德行。四國順之。訏謨定命。遠猶辰告。敬慎威儀。維民之則。其在於今。興迷亂於政。顛覆厥德。荒湛於酒。女雖湛樂從。弗念厥紹。罔敷求先王。克共明刑。四皇天弗尚。如彼泉流。無淪胥以亡。夙興夜寐。灑掃庭內。維民之章。修爾車馬。弓矢戎兵。用戒戎作。用逷蠻方。質爾人民。謹爾侯度。用戒不虞。慎爾出話。敬爾威儀。無不柔嘉。白圭之玷。尚可磨也。斯言之玷。不可為也。無易由言。無曰苟矣。莫捫朕舌。言不可逝矣。無言不仇。無德不報。惠于朋友。庶民小子。子孫繩繩。萬民靡不承。視爾友君子。輯柔爾顏。不遐有愆。相在爾室。尚不愧於屋漏。無曰不顯。莫予雲覯。神之格思。不可度思。矧可射思。辟爾為德。俾臧俾嘉。淑慎爾止。不愆於儀。不僭不賊。鮮不為則。投我以桃。報之以李。彼童而角。實虹小子。荏染柔木。言緡之絲。溫溫恭人。維德之基。其維哲人。告之話言。順德之行。其維愚人。覆謂我僭。民各有心。於乎小子。未知臧否。匪手攜之。言示之事。匪面命之。言提其耳。借曰未知。亦既抱子。民之靡盈。誰夙知而莫成。昊天孔昭。我生靡樂。視爾夢夢。我心慘慘。誨爾諄諄。聽我藐藐。匪用為教。覆用為虐。借曰未知。亦聿既耄。於乎。小子。告爾舊止。聽用我謀。庶無大悔。天方艱難。曰喪厥國。取譬不遠。昊天不忒。回遹其德。俾民大棘。"
256,桑柔,大雅,蕩之什,"菀彼桑柔。其下侯旬。捋采其劉。瘼此下民。不殄心憂。倉兄填兮。倬彼昊天。寧不我矜。四牡騤騤。旟旐有翩。亂生不夷。靡國不泯。民靡有黎。具禍以燼。於乎有哀。國步斯頻。國步滅資。天不我將。靡所止疑。雲徂何往。君子實維。秉心無競。誰生厲階。至今為梗。憂心殷殷。念我土宇。我生不辰。逢天僤怒。自西徂東。靡所定處。多我覯痻。孔棘我圉。為謀為毖。亂況斯削。告爾憂恤。誨爾序爵。誰能執熱。逝不以濯。其何能淑。載胥及溺。如彼溯風。亦孔之僾。民有肅心。荓雲不逮。好是稼穡。力民代食。稼穡維寶。代食維好。天降喪亂。滅我立王。降此蟊賊。稼穡卒癢。哀恫中國。具贅卒荒。靡有旅力。以念穹蒼。維此惠君。民人所瞻。秉心宣猶。考慎其相。維彼不順。自獨俾臧。自有肺腸。俾民卒狂。瞻彼中林。甡甡其鹿。朋友已譖。不胥以穀。人亦有言。進退維谷。維此聖人。瞻言百里。維彼愚人。覆狂以喜。匪言不能。胡斯畏忌。維此良人。弗求弗迪。維彼忍心。是顧是複。民之貪亂。寧為荼毒。大風有隧。有空大穀。維此良人。作為式穀。維彼不順。征以中垢。大風有隧。貪人敗類。聽言則對。誦言如醉。匪用其良。複俾我悖。嗟爾朋友。予豈不知而作。如彼飛蟲。時亦弋獲。既之陰女。反予來赫。民之罔極。職涼善背。為民不利。如雲不克。民之回遹。職競用力。民之未戾。職盜為寇。涼曰不可。覆背善詈。雖曰匪予。既作爾歌。"
257,雲漢,大雅,蕩之什,"倬彼雲漢。昭回於天。王曰。於乎。何辜今之人。天降喪亂。饑饉薦臻。靡神不舉。靡愛斯牲。圭壁既卒。甯莫我聽。旱既大甚。蘊隆蟲蟲。不殄禋祀。自郊徂宮。上下奠瘞。靡神不宗。後稷不克。上帝不臨。耗斁下土。甯丁我梗旱既大甚。則不可推。兢兢業業。如霆如雷。周余黎民。靡有孑遺。昊天上帝。則不我遺。胡不相畏。先祖於摧。旱既大甚。則不可沮。赫赫炎炎。雲我無所。大命近止。靡瞻靡顧。群公先正。則不我助。父母先祖。胡寧忍予。旱既大甚。滌滌山川。旱魃為虐。如惔如焚。我心憚暑。憂心如熏。群公先正。則不我聞。昊天上帝。寧俾我遁。旱既大甚。黽勉畏去。胡寧瘨我以旱。憯不知其故。祈年孔夙。方社不莫。昊天上帝。則不我虞。敬恭明神。宜無悔怒。旱既大甚。散無友紀。鞫哉庶正。疚哉塚宰。趣馬師氏。膳夫左右。靡人不周。無不能止。瞻卬昊天。雲如何裡。瞻卬昊天。有嘒其星。大夫君子。昭假無贏。大命近止。無棄爾成。何求為我。以戾庶正。瞻卬昊天。曷惠其寧。"
258,崧高,大雅,蕩之什,"崧高維嶽。駿極於天。維嶽降神。生甫及申。維申及甫。維周之翰。四國於蕃。四方于宣。亹亹申伯。王纘之事。于邑于謝。南國是式。王命召伯。定申伯之宅。登是南邦。世執其功。王命申伯。式是南邦。因是謝人。以作爾庸。王命召伯。徹申伯土田。王命傅禦。遷其私人。申伯之功。召伯是營。有俶其城。寢廟既成。既成藐藐。王錫申伯。四牡蹻蹻。鉤膺濯濯。王遣申伯。路車乘馬。我圖爾居。莫如南土。錫爾介圭。以作爾寶。往近王舅。南土是保。申伯信邁。王餞於郿。申伯還南。謝於誠歸。王命召伯。徹申伯土疆。以峙其粻。式遄其行。申伯番番。既入于謝。徒禦嘽嘽。周邦鹹喜。戎有良翰。不顯申伯。王之元舅。文武是憲。申伯之德。柔惠且直。揉此萬邦。聞於四國。吉甫作誦。其詩孔碩。其風四好。以贈申伯。"
259,烝民,大雅,蕩之什,"天生烝民。有物有則。民之秉彝。好是懿德。天監有周。昭假於下。保茲天子。生仲山甫。仲山甫之德。柔嘉維則。令儀令色。小心翼翼。古訓是式。威儀是力。天子是若。明命使賦。王命仲山甫。式是百辟。纘戎祖考。王躬是保。出納王命。王之喉舌。賦政於外。四方爰發。肅肅王命。仲山甫將之。邦國若否。仲山甫明之。既明且哲。以保其身。夙夜匪解。以事一人。人亦有言。柔則茹之。剛則吐之。維仲山甫。柔亦不茹。剛亦不吐。不侮矜寡。不畏強禦。人亦有言。德輶如毛。民鮮克舉之。我儀圖之。維仲山甫舉之。愛莫助之。袞職有闕。維仲山甫補之。仲山甫出祖。四牡業業。征夫捷捷。每懷靡及。四牡彭彭。八鸞鏘鏘。王命仲山甫。城彼東方。四牡騤騤。八鸞喈喈。仲山甫徂齊。式遄其歸。吉甫作誦。穆如清風。仲山甫永懷。以慰其心。"
260,韓奕,大雅,蕩之什,"奕奕梁山。維禹甸之。有倬其道。韓侯受命。王親命之。纘戎祖考。無廢朕命。夙夜匪解。虔共爾位。朕命不易。粲不庭方。以佐戎辟。四牡奕奕。孔修且張。韓侯入覲。以其介圭。入覲于王。王錫韓侯。淑旂綏章。簟茀錯衡。玄袞赤舄。鉤膺鏤錫。鞹鞃淺幭。鞗革金厄。韓侯出祖。出宿于屠。顯父餞之。清酒百壺。其殽維何。炰鱉鮮魚。其蔌維何。維筍及蒲。其贈維何。乘馬路車。籩豆有且。侯氏燕胥。韓侯取妻。汾王之甥。蹶父之子。韓侯迎止。於蹶之裡。百兩彭彭。八鸞鏘鏘。不顯其光。諸娣從之。祁祁如雲。韓侯顧之。爛其盈門。蹶父孔武。靡國不到。為韓姞相攸。莫如韓樂。孔樂韓土。川澤訏訏。魴鱮甫甫。麀鹿噳噳。有熊有羆。有貓有虎。慶既令居。韓姞燕譽。溥彼韓城。燕師所完。以先祖受命。因時百蠻。王錫韓侯。其追其貊。奄受北國。因以其伯。實墉實壑。實畝實藉。獻其貔皮。赤豹黃羆。"
261,江漢,大雅,蕩之什,"江漢浮浮。武夫滔滔。匪安匪遊。淮夷來求。既出我車。既設我旟。匪安匪舒。淮夷來鋪。江漢湯湯。武夫洸洸。經營四方。告成于王。四方既平。王國庶定。時靡有爭。王心載寧。江漢之滸。王命召虎。式辟四方。徹我疆土。匪疚匪棘。王國來極。于疆於理。至於南海。王命召虎。來旬來宣。文武受命。召公維翰。無曰予小子。召公是似。肇敏戎公。用錫爾祉。厘爾圭瓚。秬鬯一卣。告于文人。錫山土田。于周受命。自召祖命。虎拜稽首。天子萬年。虎拜稽首。對揚王休。作召公考。天子萬壽。明明天子。令聞不已。矢其文德。洽此四國。"
262,常武,大雅,蕩之什,"赫赫明明。王命卿士。南仲大祖。大師皇父。整我六師。以修我戎。既敬既戒。惠此南國。王謂尹氏。命程伯休父。左右陳行。戒我師旅。率彼淮浦。省此徐土。不留不處。三事就緒。赫赫業業。有嚴天子。王舒保作。匪紹匪遊。徐方繹騷。震驚徐方。如雷如霆。徐方震驚。王奮厥武。如震如怒。進厥虎臣。闞如虓虎。鋪敦淮濆。仍執醜虜。截彼淮浦。王師之所。王旅嘽嘽。如飛如翰。如江如漢。如山之苞。如川之流。綿綿翼翼。不測不克。濯征徐國。王猶允塞。徐方既來。徐方既同。天子之功。四方既平。徐方來庭。徐方不回。王曰還歸。"
263,瞻卬,大雅,蕩之什,"瞻卬昊天。則不我惠。孔填不寧。降此大厲。邦靡有定。士民其瘵。蟊賊蟊疾。靡有夷屆。罪罟不收。靡有夷瘳。人有土田。女反有之。人有民人。女覆奪之。此宜無罪。女反收之。彼宜有罪。女覆說之。哲夫成城。哲婦傾城。懿厥哲婦。為梟為鴟。婦有長舌。維厲之階。亂匪降自天。生自婦人。匪教匪誨。時維婦寺。鞫人忮忒。譖始競背。豈曰不極。伊胡為慝。如賈三倍。君子是識。婦無公事。休其蠶織。天何以剌。何神不富。舍爾介狄。維予胥忌。不吊不祥。威儀不類。人之雲亡。邦國殄瘁。天之降罔。維其優矣。人之雲亡。心之憂矣。天之降罔。維其幾矣。人之雲亡。心之悲矣。觱沸檻泉。維其深矣。心之憂矣。寧自今矣。不自我先。不自我後。藐藐昊天。無不克鞏。無忝皇祖。式救爾後。"
264,召旻,大雅,蕩之什,"旻天疾威。天篤降喪。瘨我饑饉。民卒流亡。我居圉卒荒。天降罪罟。蟊賊內訌。昏椓靡共。潰潰回遹。實靖夷我邦。皋皋訿訿。曾不知其玷。兢兢業業。孔填不寧。我位孔貶。如彼歲旱。草不潰茂。如彼棲苴。我相此邦。無不潰止。維昔之富不如時。維今之疚不如茲。彼疏斯粺。胡不自替。職兄斯引。池之竭矣。不雲自頻。泉之竭矣。不雲自中。溥斯害矣。職兄斯弘。不災我躬。昔先王受命。有如召公。日辟國百里。今也日蹙國百里。於乎哀哉。維今之人。不尚有舊。"
265,清廟,周頌,清廟之什,於穆清廟。肅雍顯相。濟濟多士。秉文之德。對越在天。駿奔走在廟。不顯不承。無射於人斯。
266,維天之命,周頌,清廟之什,維天之命。於穆不已。於乎不顯。文王之德之純。假以溢我。我其收之。駿惠我文王。曾孫篤之。
267,維清,周頌,清廟之什,維清緝熙。文王之典。肇禋。迄用有成。維周之禎。
268,烈文,周頌,清廟之什,"烈文辟公。錫茲祉福。惠我無疆。子孫保之。無封靡於爾邦。維王其崇之。念茲戎功。繼序其皇之。無競維人。四方其訓之。不顯維德。百辟其刑之。於乎。前王不忘。"
269,天作,周頌,清廟之什,天作高山。大王荒之。彼作矣。文王康之。彼徂矣。岐有夷之行。子孫保之。
270,昊天有成命,周頌,清廟之什,昊天有成命。二後受之。成王不敢康。夙夜基命宥密。於緝熙。單厥心。四其靖之。
271,我將,周頌,清廟之什,"我將我享。維羊維牛。維天其右之。儀式刑文王之典。日靖四方。伊嘏文王。既右饗之。我其夙夜。畏天之威。于時保之。"
272,時邁,周頌,清廟之什,"時邁其邦。昊天其子之。實右序有周。薄言震之。莫不震疊。懷柔百神。及河喬嶽。允王維後。明昭有周。式序在位。載戢干戈。載橐弓矢。我求懿德。四于時夏。允王保之。"
273,執競,周頌,清廟之什,"執競武王。無競維烈。不顯成康。上帝是皇。自彼成康。奄有四方。斤斤其明。鐘鼓喤喤。磬莞將將。降福穰穰。降福簡簡。威儀反反。既醉既飽。福祿來反。"
274,思文,周頌,清廟之什,思文後稷。克配彼天。立我烝民。莫菲爾極。貽我來牟。帝命率育。無此疆爾界。陳常于時夏。
275,臣工,周頌,臣工之什,"嗟嗟臣工。敬爾在公。王厘爾成。來諮來茹。嗟嗟保介。維莫之春。亦又何求。如何新佘。于皇來牟。將受厥明。明昭上帝。迄用康年。命我眾人。庤乃錢鎛。奄觀銍艾。"
276,噫嘻,周頌,臣工之什,噫嘻成王。既昭假爾。率時農夫。播厥百穀。駿發爾私。終三十裡。亦服爾耕。十千維耦。
277,振鷺,周頌,臣工之什,振鷺於飛。於彼西雍。我客戾止。亦有斯容。在彼無惡。在此無斁。庶幾夙夜。以永終譽。
278,豐年,周頌,臣工之什,豐年多黍多稌。亦有高廩。萬億及秭。為酒為醴。烝畀祖妣。以洽百禮。降福孔皆。
279,有瞽,周頌,臣工之什,"有瞽有瞽。在周之庭。設業設虡。崇牙樹羽。應田縣鼓。鞉磬柷圉。既備乃奏。簫管備舉。喤喤厥聲。肅雍和鳴。先祖是聽。我客戾止。永觀厥成。"
280,潛,周頌,臣工之什,猗與漆沮。潛有多魚。有鱣有鮪。鰷鱨鰋鯉。以享以祀。以介景福。
281,雝,周頌,臣工之什,"有來雝雝。至止肅肅。相維辟公。天子穆穆。於薦廣牡。相予四祀。假哉皇考。綏予孝子。宣哲維人。文武維後。燕及皇天。克昌厥後。綏我眉壽。介以繁祉。既右烈考。亦右文母。"
282,載見,周頌,臣工之什,"載見辟王。曰求厥章。龍旂陽陽。和鈴央央。鞗革有鶬。休有烈光。率見昭考。以孝以享。以介眉壽。永言保之。思皇多祜。烈文辟公。綏以多福。俾緝熙於純嘏。"
283,有客,周頌,臣工之什,"有客有客。亦白其馬。有萋有且。敦琢其旅。有客宿宿。有客信信。言授之縶。以縶其馬。薄言追之。左右綏之。既有淫威。降福孔夷。"
284,武,周頌,臣工之什,于皇武王。無競維烈。允文文王。克開厥後。嗣武受之。勝殷遏劉。耆定爾功。
285,閔予小子,周頌,閔予小子之什,"閔予小子。遭家不造。嬛嬛在疚。於乎皇考。永世克孝。念茲皇祖。陟降庭止。維予小子。夙夜敬止。于乎皇王。繼序思不忘。"
286,訪落,周頌,閔予小子之什,"訪予落止。率時昭考。於乎悠哉。朕未有艾。將予就之。繼猶判渙。維予小子。未堪家多難。紹庭上下。陟降厥家。休矣皇考。以保明其身。"
287,敬之,周頌,閔予小子之什,"敬之敬之。天維顯思。命不易哉。無曰高高在上。陟降厥士。日監在茲。維予小子。不聰敬止。日就月將。學有緝熙于光明。佛時仔肩。示我顯德行。"
288,小毖,周頌,閔予小子之什,予其懲。而毖後患。莫予荓蜂。自求辛螫。肇允彼桃蟲。拚飛維鳥。未堪家多難。予又集於蓼。
289,載芟,周頌,閔予小子之什,"載芟載柞。其耕澤澤。千耦其耘。徂隰徂畛。侯主侯伯。侯亞侯旅。侯彊侯以。有嗿其饁。思媚其婦。有依其士。有略其耜。俶載南畝。播厥百穀。實函斯活。驛驛其達。有厭其傑。厭厭其苗。綿綿其麃。載獲濟濟。有實其積。萬億及秭。為酒為醴。烝畀祖妣。不洽百禮。有飶其香。邦家之光。有椒其馨。胡考之寧。匪且有且。匪今斯今。振古如茲。"
290,良耜,周頌,閔予小子之什,"畟畟良耜。俶載南畝。播厥百穀。實函斯活。或來瞻女。載筐及莒。其饟伊黍。其笠伊糾。其鎛斯趙。以薅荼蓼。荼蓼朽止。黍稷茂止。獲之挃挃。積之栗栗。其崇如墉。其比如櫛。以開百室。百室盈止。婦子寧止。殺時犉牡。有捄其角。以似以續。續古之人。"
291,絲衣,周頌,閔予小子之什,絲衣其紑。載弁俅俅。自堂徂基。自羊徂牛。鼐鼎及鼒。兕觥其觩。旨酒思柔。不吳不敖。胡考之休。
292,酌,周頌,閔予小子之什,于鑠王師。遵養時晦。時純熙矣。是用大介。我龍受之。蹻蹻王之造。載用有嗣。實維爾公允師。
293,桓,周頌,閔予小子之什,綏萬邦。屢豐年。天命匪解。桓桓武王。保有厥士。于以四方。克定厥家。于昭於天。皇以間之。
294,賚,周頌,閔予小子之什,文王既勤止。我應受之。敷時繹思。我徂維求定。時周之命。於繹思。
295,般,周頌,閔予小子之什,于皇時周。陟其高山。嶞山喬嶽。允猶翕河。敷天之下。裒時之對。時周之命。
296,駉,魯頌,駉之什,"駉駉牡馬。在坰之野。薄言駉者。有驈有皇。有驪有黃。以車彭彭。思無疆思。馬斯臧。駉駉牡馬。在坰之野。薄言駉者。有騅有駓。有騂有騏。以車伾伾。思無期思。馬斯才。駉駉牡馬。在坰之野。溥言駉者。有驒有駱。有騮有雒。以車繹繹。思無斁思。馬斯作。駉駉牡馬。在坰之野。薄言駉者。有駰有騢。有驔有魚。以車祛祛。思無邪思。馬斯徂。"
297,有駜,魯頌,駉之什,"有駜有駜。駜彼乘黃。夙夜在公。在公明明。振振鷺。鷺於下。鼓咽咽。醉言舞。于胥樂兮。有駜有駜。駜彼乘牡。夙夜在公。在公飲酒。振振鷺。鷺於飛。鼓咽咽。醉言歸。于胥樂兮。有駜有駜。駜彼乘駽。夙夜在公。在公載燕。自今以始。歲其有。君子有穀。詒孫子。于胥樂兮。"
298,泮水,魯頌,駉之什,"思樂泮水。薄采其芹。魯侯戾止。言觀其旂。其旂茷茷。鸞聲噦噦。無小無大。從公於邁。思樂泮水。薄采其藻。魯侯戾止。其馬蹻蹻。其馬蹻蹻。其音昭昭。載色載笑。匪怒伊教。思樂泮水。薄采其茆。魯侯戾止。在泮飲酒。既飲旨酒。永錫難老。順彼長道。屈此群醜。穆穆魯侯。敬明其德。敬慎威儀。維民之則。允文允武。昭假烈祖。靡有不孝。自求伊祜。明明魯侯。克明其德。既作泮宮。淮夷攸服。矯矯虎臣。在泮獻馘。淑問如皋陶。在泮獻囚。濟濟多士。克廣德心。桓桓於征。狄彼東南。烝烝皇皇。不吳不揚。不告於訩。在泮獻功。角弓其觩。束矢其搜。戎車孔博。徒禦無斁。既克淮夷。孔淑不逆。式固爾猶。淮夷卒獲。翩彼飛鴞。集于泮林。食我桑黮。懷我好音。憬彼淮夷。來獻其琛。元龜象齒。大賂南金。"
299,閟宮,魯頌,駉之什,"閟宮有侐。實實枚枚。赫赫薑嫄。其德不回。上帝是依。無災無害。彌月不遲。是生後稷。降之百福。黍稷重穋。稙稚菽麥。奄有下國。俾民稼穡。有稷有黍。有稻有秬。奄有下土。纘禹之緒。後稷之孫。實維大王。居岐之陽。實始剪商。至於文武。纘大王之緒。致天之屆。於牧之野。無二無虞。上帝臨女。敦商之旅。克鹹厥功。王曰叔父。建爾元子。俾侯于魯。大啟爾宇。為周室輔。乃命魯公。俾侯於東。錫之山川。土田附庸。周公之孫。莊公之子。龍旂承祀。六轡耳耳。春秋匪解。享祀不忒。皇皇後帝。皇祖後稷。享以騂犧。是饗是宜。降福既多。周公皇祖。亦其福女。秋而載嘗。夏而楅衡。白牡騂剛。犧尊將將。毛炰胾羹。籩豆大房。萬舞洋洋。孝孫有慶。俾爾熾而昌。俾爾壽而臧。保彼東方。魯邦是嘗。不虧不崩。不震不騰。三壽作朋。如岡如陵。公車千乘。朱英綠縢。二矛重弓。公徒三萬。貝胄朱綅。烝徒增增。戎狄是膺。荊舒是懲。則莫我敢承。俾爾昌而熾。俾爾壽而富。黃髮台背。壽胥與試。俾爾昌而大。俾爾耆而艾。萬有千歲。眉壽無有害。泰山岩岩。魯邦所詹。奄有龜蒙。遂荒大東。至於海邦。淮夷來同。莫不率從。魯侯之功。保有鳧繹。遂荒徐宅。至於海邦。淮夷蠻貊。及彼南夷。莫不率從。莫敢不諾。魯侯是若。天錫公純嘏。眉壽保魯。居常與許。複周公之宇。魯侯燕喜。令妻壽母。宜大夫庶士。邦國是有。既多受祉。黃髮兒齒。徂徠之松。新甫之柏。是斷是度。是尋是尺。松桷有舄。路寢孔碩。新廟奕奕。奚斯所作。孔曼且碩。萬民是若。"
300,那,商頌,那之什,"猗與那與。置我鞉鼓。奏鼓簡簡。衎我烈祖。湯孫奏假。綏我思成。鞉鼓淵淵。嘒嘒管聲。既和且平。依我磬聲。于赫湯孫。穆穆厥聲。庸鼓有斁。萬舞有奕。我有嘉客。亦不夷懌。自古在昔。先民有作。溫恭朝夕。執事有恪。顧予烝嘗。湯孫之將。"
301,烈祖,商頌,那之什,"嗟嗟烈祖。有秩斯祜。申錫無疆。及爾斯所。既載清酤。賚我思成。亦有和羹。既戒既平。鬷假無言。時靡有爭。綏我眉壽。黃耇無疆。約軧錯衡。八鸞鶬鶬。以假以享。我受命溥將。自天降康。豐年穰穰。來假來饗。降福無疆。顧予烝嘗。湯孫之將。"
302,玄鳥,商頌,那之什,"天命玄鳥。降而生商。宅殷土芒芒。古帝命武湯。正域彼四方。方命厥後。奄有九有。商之先後。受命不殆。在武丁孫子。武丁孫子。武王靡不勝。龍旂十乘。大糦是承。邦畿千里。維民所止。肇域彼四海。四海來假。來假祁祁。景員維河。殷受命鹹宜。百祿是何。"
303,長髮,商頌,那之什,"浚哲維商。長髮其祥。洪水芒芒。禹敷下土方。外大國是疆。幅隕既長。有娀方將。帝立子生商。玄王桓撥。受小國是達。受大國是達。率履不越。遂視既發。相士烈烈。海外有截。帝命不違。至於湯齊。湯降不遲。聖敬日躋。昭假遲遲。上帝是祗。帝命式於九圍。受小球大球。為下國綴旒。何天之休。不競不絿。不剛不柔。敷政優優。百祿是遒。受小共大共。為下國駿厖。何天之龍。敷奏其勇。不震不動。不戁不竦。百祿是總。武王載旆。有虔秉鉞。如火烈烈。則莫我敢曷。苞有三蘖。莫遂莫達。九有有截。韋顧既伐。昆吾夏桀。昔在中葉。有震且業。允也天子。降予卿士。實維阿衡。實左右商王。"
304,殷武,商頌,那之什,"撻彼殷武。奮伐荊楚。深入其阻。裒荊之旅。有截其所。湯孫之緒。維女荊楚。居國南鄉。昔有成湯。自彼氐羌。莫敢不來享。莫敢不來王。曰商是常。天命多辟。設都于禹之績。歲事來辟。勿予禍適。稼穡匪解。天命降監。下民有嚴。不僭不濫。不敢怠遑。命于下國。封建厥福。商邑翼翼。四方之極。赫赫厥聲。濯濯厥靈。壽考且寧。以保我後生。陟彼景山。松伯丸丸。是斷是遷。方斫是虔。松桷有梴。旅楹有閑。寢成孔安。"
